<?xml version="1.0" encoding="UTF-8"?>
<?xml-model href="http://obvil.github.io/Teinte/teinte.rng" type="application/xml" schematypens="http://relaxng.org/ns/structure/1.0"?>
<?xml-stylesheet type="text/css" href="../../Teinte/opentei.css"?>
<?xml-stylesheet type="text/xsl" href="../../Teinte/tei2html.xsl"?>
<TEI xmlns="http://www.tei-c.org/ns/1.0" xml:lang="fre">
    <teiHeader>
        <fileDesc>
            <titleStmt>
                <title>De spectaculis Theatralibus [Praelectiones in Cap. XX Exodi]</title>
                <author key="Rivet, André (1573?-1651)"
                    ref="https://data.bnf.fr/fr/12086369/andre_rivet/">André Rivet</author>
            </titleStmt>
            <editionStmt>
                <edition>OBVIL</edition>
                <respStmt>
                    <name>Infoscribe</name>
                    <resp>saisie, XML-TEI</resp>
                </respStmt>
                <respStmt>
                    <name>Anne-Laure Huet</name>
                    <resp>contributeur</resp>
                </respStmt>
            </editionStmt>
            <publicationStmt>
                <publisher>Sorbonne Université, LABEX OBVIL</publisher>
                <date when="2019"/>
                <idno>http://obvil.sorbonne-universite.fr/corpus/haine-theatre/rivet_spectaculis-theatralibus_1632</idno>
                <availability status="restricted">
                    <licence target="http://creativecommons.org/licenses/by-nc-nd/3.0/fr/">
                        <p>Copyright © 2019 Sorbonne Université, agissant pour le Laboratoire
                            d’Excellence « Observatoire de la vie littéraire » (ci-après dénommé
                            OBVIL).</p>
                        <p>Cette ressource électronique protégée par le code de la propriété
                            intellectuelle sur les bases de données (L341-1) est mise à disposition
                            de la communauté scientifique internationale par l’OBVIL, selon les
                            termes de la licence Creative Commons : « Attribution - Pas
                            d’Utilisation Commerciale - Pas de Modification 3.0 France (CCBY-NC-ND
                            3.0 FR) ».</p>
                        <p>Attribution : afin de référencer la source, toute utilisation ou
                            publication dérivée de cette ressource électroniques comportera le nom
                            de l’OBVIL et surtout l’adresse Internet de la ressource.</p>
                        <p>Pas d’Utilisation Commerciale : dans l’intérêt de la communauté
                            scientifique, toute utilisation commerciale est interdite.</p>
                        <p>Pas de Modification : l’OBVIL s’engage à améliorer et à corriger cette
                            ressource électronique, notamment en intégrant toutes les contributions
                            extérieures, la diffusion de versions modifiées de cette ressource n’est
                            pas souhaitable.</p>
                    </licence>
                </availability>
            </publicationStmt>
            <sourceDesc>
                <bibl>André Rivet, « De spectaculis Theatralibus », in <hi rend="i">Andreae Riveti
                        Pictavi, S. S. Theol. Doctoris, et sacrarum Literarum in Academia Batavorum
                        Professoris, Praelectiones in Cap. XX Exodi. In quibus ita explicatur
                        Decalogus, ut Casus Conscientiae, quos vocant, ex eo suborientes, ac
                        pleraeque controversiae magni momenti, quae circa legem moralem solent
                        agitati, fusè et accuratè discutantur. Opus, ut varietate jucundum, sic, non
                        solum sacra, sed etiam politica tractantibus profuturum</hi>,
                        <pubPlace>Lugduni Batavorum</pubPlace>, apud <publisher>Franciscum
                        Hegerum</publisher>, <date>1632</date>, p. 339-351. PDF : <ref
                        target="http://www.mdz-nbn-resolving.de/urn/resolver.pl?urn=urn:nbn:de:bvb:12-bsb11231309-1"
                        >Bayerische Staasbibliothek</ref>.</bibl>
            </sourceDesc>
        </fileDesc>
        <profileDesc>
            <creation>
                <date when="1632"/>
            </creation>
            <langUsage>
                <language ident="lat"/>
            </langUsage>
        </profileDesc>
    </teiHeader>
    <text>
        <body>
            <div1 type="chapter">
                <pb n="339" xml:id="p339"/>
                <head><hi rend="i">De spectaculis Theatralibus.</hi></head>
                <p>Altera quæstio, quæ etiam ad hoc <pb n="340" xml:id="p340"/>nostrum institutum
                    pertinet, &amp; quæ hoc tempore maximè ventilari debet, est de eo fomento
                    libidinis, quod ex gestibus &amp; spectaculis publicè exhibetur, &amp; vel
                    toleratur à Magistratibus, vel etiam aliquando instituitur, ejusque actores
                    præmiis donantur. Non ingrediemur disputationem de omnibus spectaculis in
                    genere, tam veteribus quam novis : sed de ea tantum specie quæ adversus hoc
                    præceptum impingit, &amp; quam diximus esse inflammatricem libidinis. Quæritur
                    ergo an scenici ludi comicorum, quales hoc tempore ubiq; obtinent, bona cum
                    conscientia ab homine Christiano agi, vel ab aliis acti, spectari possint, &amp;
                    audiri ?</p>
                <p>Vt huic quæstioni fiat satis, quædam sunt præmittenda, de fine talium ludorum,
                    quem sibi tam actores, quam spectatores proponunt ; quem ad voluptatem &amp;
                    delectationem accommodatum esse nemo negabit. Voluptatem autem vel delectationem
                    non eam quæri, quæ intellectum afficit, ex cognitione vel contemplatione
                    divinarum &amp; humanarum rerum, &amp;c. sed eam quæ ad sensus pertinet, &amp;
                    per eos prius affectos, ad animam pervadit. Inter quos tactus præcipuè
                    voluptatibus iis inservit, quæ vel ex libidine fluunt, vel ad eam irritant.
                    Eædem tamen, oculis etiam &amp; auribus ita ingeruntur, verbis &amp; gestibus,
                    ut sint ut plurimum, præludia ad actus impudicos sequentes ; &amp; præcedentium
                    indicia &amp; notæ. Itaque castitatem, etiam in verbis &amp; gestibus contineri
                    diximus ; ut contra libidinem etiam in talibus consistere, sive privatim fiant,
                    sive publicè ; sed hoc maximè, ubi pluribus imminet periculum, &amp; quo plures
                    sunt spectatores, eo plus artis impenditur.</p>
                <p>Voluptatum omnium, etiam quæ sensus immediatè afficiunt, usum homini detrahere,
                    eorum est qui hominem exuerunt. Nomen illud etsi absolutè sumptum sæpe in vitio
                    ponatur, tamen generale est ad licitas &amp; illicitas. In illis opus est
                    moderatione, quia excessus omnis in vitio est. In his, rejectione &amp; fuga,
                    quia nisi quis caveat, animi &amp; corporis partes omnes expugnant, virtutes
                    enervant, ipsamque arcem, mentem nempe in sublimi constitutam, evertunt, atque
                    in omne genus vitiorum dant præcipitem. Vnde est quod Plato, à voluptate etiam
                    excelsi animi homines reddicereos, affirmavit, ut instar mollis ceræ vitiis
                    cedant, &amp; ab iis se superari sinant ; &amp; eandem omnium malorum
                    nutrimentum asseruit. Omnis ergo voluptas suspecta esse debet, quia blanditie
                    sua ita allicit, ut qui ea afficitur, vix modum teneat. Sed quia Philosophus eos
                    tantum incontinentes vocari ait, qui tactus aut gustus voluptate superantur, qui
                    vel immodicè, vel illicitè utuntur re venerea, aut cibi &amp; potus luxum
                    consectantur ; vix est qui eos inter intemperantes collocet, qui aut vana, aut
                    stulta, aut etiam obscœna, vel audire vel spectare gaudent, nec in videndo aut
                    audiendo modum tenent. Solent enim homines tantum probro dare abusum voluptatum
                    quas cum reliquis animantibus habemus communes, &amp; quibus velut in
                    similitudinẽ brutorum degeneramus. Certum est tamen, aurium &amp; oculorum
                    voluptates ex aspectu ludorum, vocum &amp; cantuum suavitate susceptas, non
                    minus vitiosas esse, nec minus exitiales, quam aliæ oblectationes, quæ tactum
                    &amp; gustum afficiunt. Nec certè luxuriosi maculam eluere potest, qui totos
                    dies desidet in theatris, aut scenicas artes &amp; cœmedos <pb n="341"
                        xml:id="p341"/>prosequitur, ejus voluptatis studio victus. Proptere à totius
                    oculorum &amp; aurium regimen nobis scriptura commendat, quia per eas partes
                    insinuant se vitia, &amp; ex auditis &amp; visis commoventur homines ad ea, de
                    quibus aliàs fortasse non cogitarent. <quote><hi rend="i">Vt vidi</hi><seg
                            type="exquote">, inquiebat ille</seg>, <hi rend="i">ut
                        perii.</hi></quote> Iob. 31. vers. 1. <quote><hi rend="i">Fœdus pepigeram
                            cum oculis meis, &amp; quid advertissem animum ad
                        virginem ?</hi></quote> Vnde David, Psalm. 119. vers. 37. <quote><hi
                            rend="i">Averte oculos meos ne videant vanum.</hi></quote> Et Salomon
                    hæc duo conjungit, Prov. 23. vers. 33. <quote><hi rend="i">Oculi tui respicient
                            alienas, &amp; animus tuus eloquetur perversitates.</hi></quote> Non
                    minus est periculum ab auribus, nisi quemadmodum <quote><hi rend="i">palatum
                            cibi gustum assumit sibi</hi><seg type="exquote">, ita</seg>
                        <hi rend="i">auris verba probet</hi></quote>, Iob. 12. vers. 11. Alioqui
                    vitium est, <quote><hi rend="i">Cum homines pruriunt auribus, &amp; ipsi
                            secundum suas cupiditates coacervant Doctores</hi></quote>, 2 Tim. 4.
                    v. 3.</p>
                <p>Sunt autem ludi scenici ad id maximè instituti, ut voluptatibus duos illos sensus
                    afficiant, iis spectaculis vel dicteriis, quæ ad luxuriam inclinent &amp;
                    invitent. In scena enim familiare est, totam turpitudinem auribus atque oculis
                    haurire. Ibi enim quæstuosa hominum arte, in unum locum omnia voluptatum
                    instrumenta congesta sunt, quæ existimant, &amp; quidem meritò, magnamvim habere
                    singula, ad detinendos ac suspendendos hominum animos. Finguntur mores hominum,
                    omnis generis, conditionis, ætatis, voce, gestu, habitu, lenonis, meretricis,
                    parasiti, juvenum fenumque. Neque referuntur tantùm verbis, sed ipsis
                    subjiciuntur oculis, quod multo majorem vim habet. Sales jocique adhibentur ad
                    risum multitudinis excitandum. Postremo, quæ major est illecebra, adolescentes,
                    aut quæ major pestis, fœminæ aut puellæ, in theatrum producuntur, quæ non solùm
                    petulantis multitudinis, sed etiam hominum alioqui prudentum oculos detinere
                    possunt. Quid si hæc omnia ut fit plurimùm, ad turpitudinem referantur ? Nam hæc
                    est illa oblectatio, quæ maximè devincit homines, cum objiciuntur menti
                    irritabiles formæ, suggeruntur vitiorum fomenta, &amp; ex rerum imaginibus ac
                    commemoratione cupiditas excitatur, ita ut simulatis amoribus, quasi veris inter
                    essent, turpi voluptate spectatores ingurgitentur, quasi in sentina volutati. Id
                    autem, an vitandum sit necne, mirum est quod in controversiam apud Christianos
                    vocetur.</p>
                <p>Vetus comœdia &amp; institutio scenicorum ludorum, etsi ad voluptatem fuerit
                    aptata ; consistebat tamen ut plurimùm in scommatis &amp; dicteriis, præsertim
                    cum incœperunt ingenia urbana aliorum mores taxando se exercere, non modo
                    compositis ad id versibus ; sed etiam cum prodeuntes in scenam tam spectatores,
                    quam absentes carpebant satyræ amaritudine, magno eorum qui notabantur
                    nonnunquam dolore. In eo cum sæpe privatis affectibus servirent, &amp; auditores
                    asperis facetiis elusi jurgia concitarent, lege cautum fuit, ne quem nominatim
                    liceret in scena notare. Sublata igitur hae ratione in publico ludendi, cum ne
                    id quidem placeret rectoribus populorum, ut obliquis dicteriis tacitisque
                    nominibus aliquem perstringerent comici ; alia comœdiæ ratio successit, qua de
                    virginum stupris, de juvenum nuptiis, &amp; de meretricum fraudibus agebatur,
                    nullo nominatim, ne obliquè quidem perstricto ab histrionibus, qui etiam ut
                    August. notat, lib. 2. de civit Dei, cap. 8. in multa quamvis rerum turpitudine,
                    ab obscœnitate verborum abstinebant. Vbi tamen dum diligenter cavebant ne <pb
                        n="342" xml:id="p342"/>hominibus apertè illuderent, non abstinebant à
                    convitiis in Deos suos, quorum probra evulgabant. Vnde illud Arnobii lib. 4.
                    adversus gentes ; sub finem. <quote><hi rend="i">Quin &amp; ille in fabulis ipse
                            regnator poli, sine ulla numinis majestatisque formidine, adulterorum
                            agere inducitur partes ; atque ut fallere castitatem alienarum possit
                            familias matrum, ora immutare fallacia, &amp; in species corporum
                            subdititii corporis simulatione succedere.</hi></quote> Id quidem inter
                    Christianos non fit, ut quis impunè in scenicis ludis Deo maledicat, aut ea
                    proferat in sanctos viros, quæ ab eorum conditione &amp; statu sunt aliena ;
                    Nihilominus multa fiunt, &amp; olim facta sunt in papatu, quæ etsi directè non
                    videantur religionem impetere, reipsa tamen eam polluunt, indignis modis. Ne
                    quid enim relinquerent ab Ethnicis in Deorum suorum honorem institutum ; quod
                    non accommodarent Christianis sacris, etiam scenicos ludos introduxerunt, quibus
                    festis diebus ; etiam alicubi in templis ipsis, comœdias actitarent. Id
                    sapientissimi inter Ethnicos tanquam inconcinnum rejecerunt, unde &amp;
                    Aristides Sophista id Smyrnensibus dissuadere conatus est, asserens Deorum
                    festis comœdias non convenire, quia in festis semper dicenda sunt honesta &amp;
                    optima, etiam voce præconis iis qui aderãt εὐφημεῖν, hoc est benedicere,
                    denunciaretur, ergo non convenire ad divinos honores turpissima verba usurpare.
                    Prætereà cum in sacrificiis offerre quæ lege sunt vetita, impium fuerit, rectè
                    judicavit non honorari <hi rend="sc">Deos</hi> eorum opere &amp; arte quibus
                    nulla pars probitatis inest, quales sunt histriones, qui talium sunt actores.
                    Excusationem autem quam solent afferre, in comœdiis vitæ humanæ varios casus
                    exprimi, retegi fraudes, documenta tradi quibus juvenes cautiores redduntur, sic
                    aptissimè retundebat, Ebriorum non esse sobrietatem suadere, neque turpissimum
                    quemque ad probitatem docendam præceptorem idoneum esse, qui ad virtutem à
                    vitio, ad rationem à furore, ab immanitate ad humanitem publicè auditores
                    revocet. Histriones enim &amp; omnes illos fabularum actores erant homines
                    nequam &amp; infames, quales etiamnum habentur qui talibus exercentur. Vnde non
                    immeritò August. lib. 2. de civitate Dei, veteres Romanos sugillat, quod iisdem
                    histrionibus quos notabant infamia, Deos suos honorandos putarent. <quote><hi
                            rend="i">Quisquis</hi><seg type="exquote">, inquit,</seg>
                        <hi rend="i">civium Romanorum esse scenicus elegisset, non solum ei nullus
                            ad honorem dabatur locus, verum etiam censoris nota, tribum tenere
                            propriam minimè sinebatur.</hi></quote> Subjungit post laudatam hanc
                    legem, <quote><hi rend="i">Sed respondeatur mihi qua consentanea ratione homines
                            Scenici ab omni honore pelluntur, &amp; ludi Scenici Deorum honoribus
                            admiscentur ? Illas theatricas artes diu virtus Romana non noverat : quæ
                            etsi ad oblectamentum voluptatis humanæ quærerentur, &amp; vitio morum
                            irreperent humanorum, dii eas sibi exhiberi petiverunt. Quomodo ergo
                            abjicitur scenicus, per quem colitur Deus ? Et theatricæ illius
                            turpitudinis qua fronte notatur actor, si adoratur
                        exactor ?</hi></quote> In eo autem Græcos multo prudentiores Romanis fuisse
                    ait, <quote><hi rend="i">Qui putarunt rectè se honorare homines scenicos, cum
                            colant ludorum scenicorum flagitatores Deos.</hi></quote> Etsi tandem
                    Romani eo usque sapuerint, ut histriones Templis prohibuerint, quasi Deorum
                    cultui non convenientes ; quod Tacitus lib. 14. his verbis testatur ; <quote><hi
                            rend="i">Quanquam</hi><seg type="exquote">, inquit,</seg>
                        <hi rend="i">redditi scenæ Pantomimi, certaminibus sacris
                            prohibebantur.</hi></quote></p>
                <p>Cum igitur Satan vix potuerit apud ipsos Gentiles id obtinere sine controversia,
                    ut in superstitionibus suis tales admiscerent ludos ; mirum est tantùm potuisse
                    apud eos qui se Christianos <pb n="343" xml:id="p343"/>dicunt, apud quos
                    obtinuit ut in ipsis Templis excerceretur histrionia. Dicent fortasse non in
                    turpibus argumentis ibi versari, sed sacras historias referre, aut ex divinis
                    libris petitas, ex sanctorum historiis. Sed fatetur Mariana in libro <hi
                        rend="i">de spectaculis</hi>, eos ad movendum populi risum obscenissima
                    quæque actitare. <quote><hi rend="i">Acerbissimum est</hi><seg type="exquote">,
                            inquit,</seg>
                        <hi rend="i">negare non posse, quod sit turpissimum confiteri. Scimus sæpè
                            sanctissimis templis, præsertim inter fabulæ actus chori ad instar,
                            adulterorum furta, amores turpes recitari, ut honestissimus quisque ea
                            spectacula vitare debeat, si decori &amp; pudori consultum
                        velit.</hi></quote> Vbi recte <hi rend="i">putat</hi>, hos omnes ludos quasi
                    sordes &amp; ludibria religionis à sanctissimis templis esse exterminandos ;
                    nisi quod nimis jejunè loquitur, dum id non audet affirmare sed tantùm se <hi
                        rend="i">putare</hi> dicit, quia ut præfatus erat, metuebat, <quote><hi
                            rend="i">ne existimaretur divorum cultum velle hac disputatione
                            imminuere non sine aliqua impietatis suspicione</hi></quote>. Nam ita se
                    res habet in papatu, ut si quis vel adversus crassissimos abusus, mutire ausit,
                    ilico impietatis arcessitur. Quid si tamẽ actores illi intra modestiæ fines
                    contineantur, &amp; in sacris locis, sacras tantum referant historias ?
                    Respondet idem, et quidem optimè, non minus eum morem religionis sanctitati fore
                    exitialem, neque minus dedecus Reipublicæ allaturum. Quid ita ? Rationem hanc
                    affert, <quote><hi rend="i">quia non convenit ab hominibus turpibus Divorum res
                            gestas referri</hi></quote>. Itaque merito detestatur quod se scire
                    dicit, à judice in quadam histrionum societate unam quampiam ex hoc grege, quæ
                    Magdalenæ personam sustinebat, deprehensam turpi consuetudine junctam esse cum
                    eo histrione, qui Christum Dei silium, voce, gestu, &amp; habitu repræsentabat.
                            <quote><hi rend="i">Insignem</hi><seg type="exquote"> ait</seg>, <hi
                            rend="i">fœditatem, atque eo majorem, quod magno populiplausu
                            audiebantur, sæpeque spectatoribus excutiebant lacrymas.</hi></quote> Et
                    hoc quidem aliquid est ; sed de ipsa re non respondet ; nempe an si personæ non
                    sint infames &amp; fœdissimis moribus corruptæ, in templis etiam ab honestis
                    alioqui personis, sacræ historiæ scenico more representari debeant, &amp;
                    personæ effingi, quæ in Theatro Christum &amp; Apostolos, sanctam virginem &amp;
                    alias mulieres sanctas referant ? Dicimus igitur id à majestate religionis
                    alienissimum esse, &amp; sacro Ministerio quod Deus instituit ut per illud fides
                    nostra ædificetur, injurium ; nec verbum Dei ad Ludos &amp; sensuum voluptatem
                    esse inflectendum, cum in Ecclesia Dei omnia ad pietatem &amp; modestiam
                    cõparata esse debeant, ut animus excitetur ad religionem, &amp; rerum divinarum
                    contemplationem : Id risus, plausus, &amp; clamores non efficiunt, multo minus
                    sacræ historiæ ita deformatæ ut in profanas fabulas convertantur, &amp;
                    religionem Christianam exponant ludibrio. Talia enim erant, quæ olim, cum
                    Euangelii face non prælucente, tenebrarum suarum nondum pudebat papistas, ut jam
                    ab ipsis non sine horrore legi vel audiri possint. Certè ne longè abeamus, habeo
                    penes me volumen spissum, in quo omnes Novi Testam. Historiæ, in fabulas comicas
                    &amp; Tragicas conversæ sunt, adeò blasphemè in nonnullis, adeo ridiculè in
                    plerisque, ut mirari subeat quid istis hominibus potuerit in mentem venire. Ibi
                    personas fingunt de quibus nihil unquam auditum, quibus talia affingunt dicta de
                    quibus in tota historia sacra ne verbum quidem reperitur, &amp; adeò insulsè
                    &amp; putidè, ut videantur voluisse Deo &amp; hominibus illudere. Sunt
                    nihilominus ea quę agebantur magno <pb n="344" xml:id="p344"/>apparatu,
                    cõcurrentibus ex tota Gallia spectatoribus, ad sacrum illud, quod in festo
                    corporis Christi, Andegavi magna solemnitate celebratur. Quid vero possit apud
                    homines inveterata consuetudo, ex eo liquet, quod etiamsi Pontif. Romanus
                    Innocentius III. id prohibuerit lata lege, prævaluit tamen mos inveteratus, qui
                    legem elusit, cujus hæc sunt verba, cap. <hi rend="i">Cum Decorem</hi>, de vita
                    &amp; honestate Clericorum. <quote><hi rend="i">Interdum</hi><seg type="exquote"
                            >, inquit,</seg> <hi rend="i">ludifiunt in Ecclesiis theatrales, &amp;
                            non solùm ad ludibrium spectaculi, introducuntur in eis monstra
                            larvarum, verum, etiam in aliquibus festivitatibus, Diaconi, Presbyteri
                            ac Subdiaconi, insaniæ suæ ludibria exercere præsumũt.</hi></quote> Quæ
                    utraq; ibidem fieri prohibet. Sed illud interpretantur de profanis spectaculis,
                    ne consuetudinem reprobare cogantur quæ adhuc apud multos perdurat, comœdias de
                    sacris argumentis in Templis agendi. Lex tamen non excipit, neque ulla ratio est
                    cur excipiat, cum gravius peccetur ubi sacra impurè tractantur &amp; indigno
                    modo, quam ubi profana, profanè geruntur.</p>
                <p>Sed cum multos etiam Pontificios hujus rei pudeat, nec, Deo gratia, hæc
                    profanatio adhuc inter nos obtinuerit, ut in locis sacristalia fiant, quod
                    maximè in dubium vocatur, &amp; in quo ubique peccatur, id jam excutiendum est,
                    nempe, an extra loca sacra, scena qualis nunc est, histrionum nempe &amp;
                    comœdorum publici illi actus, tolerari debeant aut permitti, &amp; an bona
                    conscientia fidelis talia quæ ibi fiunt &amp; dicuntur, videre vel audire
                    possit ? Cui quæstioni ita positæ negativè respondemus. Rationes hæ nobis sunt,
                    1. Apost. Ephes. 5. v. 3. prohibet, <quote><hi rend="i">scortationem &amp; omnem
                            impuritatem &amp; avaritiam, vel in nobis nominari, sicut decet
                            sanctos</hi></quote>. Quomodo igitur sanctos decebit, adesse
                    repræsentationi vitiorum &amp; scelerum, quæ non solum fit verbis, sed etiam
                    adhibitis gestibus indecentibus, ad quos studio affectato se componunt actores,
                    ut spectatores moveant ?</p>
                <p>2. Cum à Deo percemur, ne nos inducat in tentationẽ, excusari non possunt qui se
                    in eam spontè conijiciunt, &amp; ea frequentant loca, ex quibus sani egredi vix
                    possunt. Nam multorum etiam modestorum ruinam spectaculis talibus procurari,
                    docet experientia, &amp; res ipsa loquitur. quis enim in tantis flammis non
                    uratur ! ornatus, gestus, carmina, sententiæ, tibiæ, ad turpitudinem &amp;
                    libidinem inflammandam cuncta sunt aptata. Itaque spectatores vix unquam crimine
                    liberi esse possunt ; saltem non possunt non esse manifesti periculi rei in quod
                    se conjiciunt, inflammandi cupiditatem venereæ voluptatis. Nam si quis
                    respondeat, se constanter velle, certoq; præjudicatum habere consensum in
                    voluptatem repudiare, non hoc modo elabitur. Nam si quis tam ferreo sit pectore
                    qui non moveatur, quales pauci admodum reperiuntur, is considerare debet, quod
                    benè Hieronymus monuit, <quote><hi rend="i">ferrea ingenia igne luxuriæ
                            domari</hi></quote>.</p>
                <p>3. Si quis posset sine proprio suo periculo hinc elabi, non tamen proptereà
                    immunis esset à peccato, saltem scandali dati ; aliis nempe suo exemplo ad
                    periculum &amp; peccatum pertractis ; cui peccato magis obnoxii sunt viri
                    autoritate præstantes, &amp; alioqui graves ; quantumvis enim coram se nihil
                    obscœnum tractari causarentur, populus tamen, ducum suorum exemplo ad communia
                    theatra rapitur, nullo discrimine honesti turpisve, qui genus obsequii non
                    ultimum putat, studia principum imitari ; notum est enim in <pb n="345"
                        xml:id="p345"/>omni vitæ parte, magis exempla quam verba movere.</p>
                <p>4. Producuntur in theatrum mulieres cultu meretricio, vocem etiam ad movendos
                    auditores componentes &amp; inflectentes. Mulierem in Ecclesia docere, Paulus
                    vetat, 1 Tim. 2. vers. 12. cujus rei hanc rationem esse volunt veteres quidam
                    interpretes, ne vox ejus audientes moveat ad libidinem. Quis igitur ab eo
                    periculo sibi securitatem polliceri possit, ubi mulier introducitur non sancta
                    sed vana proferens, non habitu modesto &amp; velata facie ; sed impudico gestu,
                    &amp; nudato ferè corpore ? Davidem Prophetam alioqui sanctissimum, aspectus
                    fœminæ in multa mala præcipitem dedit ; nemo igitur se satis tutum præsumere
                    debet. Mulier in platea obvia, curiosius intuentem sæpè capit ; quid iis igitur
                    non potest contingere, qui tanto studio mulieres scenicas spectandi ad theatra
                    currunt ?</p>
                <p>5. Cum publica judicia tam civilia quam Ecclesiastica infamia notaverint
                    histriones, præjudicarunt eorum artem honestam non esse, quod si verum sit, quo
                    loco possunt haberi Christiani, qui artes inhonestas fovent, earumque
                    professoribus subministrant ea, sine quibus ab arte infami cessarent ? Quod
                    autem diximus constat ex lege 1. ff. de iis qui notantur infamia, cujus hæc sunt
                    verba, Infamia notatur <quote><hi rend="i">qui artis ludioræ pronunciandive
                            causæ in scenam prodierit</hi></quote>. Id etiam Augustinus de Romanis
                    anteà testatus est. Infamis autem dicitur, cujus vita &amp; mores reprobantur ;
                    tales itaque gravissimo peccato teneri constat ; ex quo factum est, ut talibus
                    olim interdictum sit ad sacros ordines assumi, <hi rend="i">c. maritum.</hi>
                    d. 33. Et Canon. 18. Apostolis attributus, à sacris ordinibus repellit eum, qui
                    duxerit mulierem publicis spectaculis mancipatam. A mysteriis autem sacraque
                    Eucharistia arcendos esse, quamvis ex dictis consequatur, id etiam docet
                    Cyprianus, cujus sententia habetur, de consecr. dist. 2. ab Eucratio enim
                    rogatus, an histrio qui nostris sacris imbutus artem eam, qua masculus
                    frangebatur in fœminam sexu arte mutato, pueros docebat, tametsi ipse à theatro
                    cessaverat, esset à communione fidelium repellendus ? Respondit Epist. 61. nec
                    Majestati divinæ, nec Euangelicæ disciplinæ congruere, ut pudor Ecclesiæ tam
                    turpi contagione fœdaretur.</p>
                <p>6. Nihil publicè debet permitti aut foveri, quo opifices &amp; rustici, relicto
                    opere quotidiano, cum familiæ calamitate, à labore ad otium vitiosum vocentur ;
                    quo famuli à debito herorum obsequio distrahantur : tales autem esse publicos
                    hosce ludos, &amp; res ipsa loquitur, &amp; testatur experientia, quotidiana.
                    Ergo permittendi non sunt.</p>
                <p>7. Accedit sumptus inutilis, magnam enim pecuniæ vim id genus homines à quibus
                    minime oportet, variis artibus corradunt, qui talium artium peritia valent,
                    omnesque vias norunt redigendæ pecuniæ, &amp; pecuniæ causa omnia faciunt.
                    Magnos in hisce fieri sumtus, &amp; cum multorum detrimento, constat, &amp;
                    impensas profundi quibus multi pauperes sustentarentur.</p>
                <p>Veterum patrum adversus ludos scenicos testimonia penè sunt innumera. Sed ad
                    quædam capita possunt revocari, pro ratione vitiorum quæ in talibus merito
                    culpabant. Erant autem tria, 1. Quod diis quos <pb n="346" xml:id="p346"
                    />colebant in comicis suis ludis ea affingebant scelera &amp; probra, quæ nemo
                    honestus sine pudore audiret. 2. Quod tales ludi Deorum nomine consecrati, in
                    partem divini cultus veniebant. 3. Quod rerum &amp; verborum turpitudine ad
                    pravas cupiditates incitabant &amp; scelera, &amp; fictis criminibus, ad vera
                    inflammabant ; oculis &amp; auribus, quæ pestis certissima est, pravitatem
                    insinuantes. Hæc etsi inter se differant habent tamen aliquid commune, quod in
                    omnibus postremum illud de turpitudine immiscebatur : &amp; dum ea quæ inhonesta
                    sunt diis suis affingebant, ea magis auribus &amp; animis inculcabant. Omnia
                    autem ad nos pertinent, sive indirectè, sive directè. Nam, 1. Christianorum
                    hominum auribus indignum est, ut quos Ethnici pro diis habebant, eos audiant ita
                    à suis cultoribus lacerari : quia etsi inde adversus ipsos Ethnicos validum sumi
                    possit argumentum, ut eos Deos esse non credant, quos ita describunt ;
                    periculosum est tamen assuescere talibus, præsertim si qui sint infirmi, quales
                    semper multi reperiuntur : ne paulatim impietas &amp; atheismus surrepat.
                    Secundum autem non minus nos afficere debet, quod tales ludi originem habuerunt
                    ab Idololatria &amp; Superstitione : cui si nuntium remisimus, nihil deinceps
                    nobis cum Idololatria debet esse commune. Tertium autem caput, de turpitudine,
                    magis ad nos pertinet, &amp; magis obstringit, quia professio Christiana majorem
                    exigit morum sanctitatem. De singulis pauca, sed perspicua seligemus
                    testimonia.</p>
                <p>Ad primum caput sequentia referuntur. Tertul. Apol. cap. 15. <quote><hi rend="i"
                            >Cætera</hi><seg type="exquote">, inquit,</seg>
                        <hi rend="i">lasciuis ingenia, etiam voluptatibus vestris per Deorum dedecus
                            operantur. Dispice Lentulorum &amp; Hostiliorum venustates, utrum Mimos
                            an Deos vestros in jocis &amp; strophis ridearis. Mœchum Anubim, &amp;
                            masculum Lunam, &amp; Dianam flagellatam &amp; Iovis mortui testamentum
                            recitatum, &amp; tres Hercules famelicos irrisos.</hi></quote> Clarius
                    adhuc Cyprianus Epist. 2. <quote><hi rend="i">Exprimunt impudicam Venerem,
                            adulterum Martem, Iovem illum suum non magis regno quam vitiis principem
                            in terrenos amores, cum ipsis suis fulminibus ardentem, nunc in plumas
                            oloris albescere nunc in aureo imbre defluere, nunc in puerorum
                            pubescentium raptus ministris avibus posilire. Quare jam nunc, an posset
                            esse qui spectat integer vel pudicus, Deos suos quos venerantur,
                            imitantur, fiunt miseris &amp; religioses delicta.</hi></quote> August.
                    etiam lib. 2 de Civit. Dei cap. 3. quantum nocerent moriqus prava Deorum
                    exempla, in scena recitata sic explicat. <quote><hi rend="i">Quis in agenda
                            vita, non ea sibi potius sectanda arbitraretur, quæ actit antur ludis
                            divina autoritate institutis, quam, ea quæ dictitantur legibus humano
                            consilio promulgatis ? adulterum Iovem si poëtæ fallaciter prodiderunt,
                            dii hi utique, quia casti, quibus tantum nefas per humanos ludos
                            confictum est, irasci ac vindicare debuerunt.</hi></quote> Hinc est quod
                    adolescens ille apud Terentium in Eunucho, sic se ad vitium animabat. Postquàm
                    enim vidisset in tabula depictum Iovem, <quote><hi rend="i">quopacto Danas
                            misisse ajunt quondam in gremium imbrem aureum</hi></quote>, infert,</p>
                <quote>
                    <l rend="i">———————— Qui templa cœli summa concutit,</l>
                    <l rend="i">Ego homuncio id non facerem ? Ego illud verò ita feci lubens.</l>
                </quote>
                <p>Ad secundum caput sequentia pertinent, quæ magis nos tangunt Tert. Apolog.
                    cap. 38. <quote><hi rend="i">Æquè</hi><seg type="exquote">, inquit,</seg>
                        <hi rend="i">spectaculis vestris in tantum renunciamus, in quantum
                            originibus eorum, quas scimus de superstitione conceptas cum ipsis
                            rebus, de quibus exiguntur præterimus. Nihil est nobis dictu, visu,
                            auditu, cum insania Circi, cum impudicitia Theatri, cum <pb n="347"
                                xml:id="p347"/>atrocitate arenæ, cum Xisti vanitate.</hi></quote> Et
                    c. 4. lib. de spectaculis. <quote><hi rend="i">Igitur si ex Idololatria
                            universam spectaculorum paraturam constare constiterit, indubitate piè
                            judicatum erit, etiam ad spectacula pertinere renunciationis nostræ
                            testimonium in lavacro, quæ Diabolo, &amp; pompa, &amp; Angelis ejus
                            sunt mancipata, scilicet per Idololatriam.</hi></quote> Idem argumentum
                    persequitur Lactantius lib. 6. Divin. Institut. c. 20. extremo. <quote><hi
                            rend="i">Vitanda</hi><seg type="exquote">, inquit,</seg>
                        <hi rend="i">spectacula omnia, non solùm ne quid vitiorum pectoribus
                            infideat, quæ sedata &amp; pacifica esse debent, sed us cujus voluptatis
                            consuetudo deliniat, &amp; à Deo, atque à bonis operibus avertat. Nam
                            ludorum celebritates Deorum festa sunt, siquidem ob Natales eorum, vel
                            templorum novorum dedicationes sunt constituti</hi>, &amp;c.</quote>
                    Eadem habet in Epit. divin. decret. cap. de spectaculis. Chrysostomus similiter,
                    Homil. 31. in cap. 4. Matth. sub finem. <quote><hi rend="i">Dæmonum sunt non
                            hominum secularia spectacula. Quare vos hortor ut à Satanæ festis
                            abstineatis.</hi></quote> Salvianus itidem, de provid. <quote><hi
                            rend="i">Dubium enim non est quod lædunt Deum, utpote Idolis consecratæ
                            superstitiones, namque honoratur Minerva in Gymnasiis, Venus in
                            theatris, Neptunus in circis, Mars in arenis</hi></quote>, &amp;c. Eadem
                    habent alii, quorum argumentatio huc redit :</p>
                <quote>
                    <p>Indignum est Christiano homini agere vel frequentare ea quæ à superstitione
                        Ethnica ortum habent, &amp; Idololatriæ inservierunt.</p>
                    <p>Talia sunt spectacula varii generis’ in quibus &amp; ludi Scenici : Ergo ab
                        iis Christiani abhorrere debent.</p>
                </quote>
                <p>Regerent fortasse nonnulli, periculum hoc sublatum esse ex quo superstitio
                    Ethnicorum abolita fuit, nec hoc tempore in honorem Idolorum tales ludos
                    institui, sed tantum ad oblectamentum &amp; voluptatem spectatorum. Neque
                    argumenta jam tractari de natalitiis Deorum, aut de templorum dedicatione, nec
                    ad ea referri quæ fiunt ; proinde, quæ adversus ludos à gentilibus institutos
                    pugnabant, &amp; Christianos merito ab iis arcebant, hoc tempore eos non ferire,
                    qui neque spectacula Ethnicorum frequentant : neque sua ad eundem scopum
                    dirigunt. Nihilominus manet vis argumenti. Quia etsi alii sint actores, &amp;
                    alieni sint ab Ethnica Idololatria : quia tamen ad imitationem scenæ Ethnicæ
                    introducta est quæ nunc locum habet, merito etiam hoc argumento Christiani
                    moveri debent, quod ea quæ tam impia habuerunt principia, imitari, etsi mutatis
                    quibusdam, Christianis non liceat.</p>
                <p>Sed tertium caput quod sequitur, omnem præscindit defensionem, quia quæ culpantur
                    à patribus communia sunt scenæ veteri &amp; hodiernæ : quæ enim in eam rem
                    dicunt, ita quadrant moribus horum temporum in talibus, ut opus non sit in eorum
                    verbis aliquid mutare, ut ad spectacula hodierna referri possint. Accusant
                    igitur histriones &amp; ludos scenicos, tanquam perniciosos &amp; exitiales, à
                    turpitudine. Clemens Alexand. lib. 3. Pædag. cap. 11. inter alia quæ hominibus
                    Christianis non convenire probat, amovendaque præcipit : <quote><hi rend="i"
                            >Prohibeantur</hi><seg type="exquote">, inquit,</seg>
                        <hi rend="i">spectacula &amp; acroamenta quæ nequitia, verbisque obscœnis
                            &amp; vanis temere profusis plena sunt. Quod enim turpe factum non
                            ostenditur in Theatris ! quod autem verbum impudens non proferunt qui
                            risum movent scurræ &amp; histriones !</hi></quote> Tertul. lib. de
                    spectac. c. 10. <quote><hi rend="i">Theatrum</hi><seg type="exquote">,
                            inquit,</seg>
                        <hi rend="i">propriè sacrarium Veneris est.</hi></quote> Et cap. 17.
                            <quote><hi rend="i">Hoc mode etiam à Theatre separamus quod est privatum
                            consistorium impudicitiæ, ubi nihil probatur, quam quod alibi non
                            probatur. <pb n="348" xml:id="p348"/>Ita summa gratia ejus de spurcitia
                            plurimum concinnata est, quam minus etiam per mulieres rpræsentat, sexum
                            pudoris exterminans, ut facilius domi quam in scena
                        crubescant.</hi></quote> Cyprianus Epist. 2. <quote><hi rend="i">In theatris
                            conspicies quod tibi dolori sit &amp; pudori ; Cothurnus est tragicus
                            prisca facinora carmine recensere de parricidis &amp; incestis : horror
                            antiquus expressæ ad imaginem veritatis actione replicatur, ne seculis
                            transeuntibus exolescat, quod aliquando commissum est. Admonetur omnis
                            ætas auditu, fieri posse quod factù est. nunquam ævi senio delicta
                            moriuntur, nunquam crimen temporibus obruitur.</hi> &amp;c.</quote>
                    Paulò post de Mimis &amp; Comicis. <quote><hi rend="i">Adulterium dicitur cum
                            videtur : &amp; Lenocinante ad vitia publicæ autoritatis malo, quæ
                            pudica fortasse ad spectaculum matrona processerat, de spectaculo
                            revertitur impudica. Adhuc deinde morum quanta labes, quæ probrorum
                            fomenta, quæ alimenta vitiorum histrionicis gestibus inquinari ?</hi>
                        &amp;c.</quote> Lactantius lib. 6. divin. Instit. cap. 20 <quote><hi
                            rend="i">In scenis quoque nescio an sit corruptela vitiosior. Nam &amp;
                            comicæ fabulæ de stupris virginum loquuntur, aut amoribus meretricum
                            &amp; quo magis sunt eloquentes qui flagitia illa finxerunt, eo magis
                            sententiarum elegantia persuadent, &amp; facilius inhærent audientium
                            memoriæ versus numerosi &amp; ornati. Item Tragicæ historiæ subjiciunt
                            ocules parricidia &amp; incesta Regum malorum, &amp; cothurnata scelera
                            demonstrant. Histrionum quoque impudicissimi motus, quid aliud nisi
                            libidines docent &amp; instigant ?</hi></quote> Reliqua ibi fusius
                    persequitur quæ longum esset repetere. Basilius Orat. de legendis Gentil.
                    scriptis. <quote><hi rend="i">Oportet</hi><seg type="exquote">, inquit,</seg>
                        <hi rend="i">nec oculos spectaculis, nec vanis præstigiatorum ostentaculis
                            tradere, nec per aures corruptrices, animarum melodiam
                        audire.</hi></quote> August. autem, lib. 1. de consensu Euan. c. 33. theatra
                    vocat <quote><hi rend="i">caveas turpitudinum, &amp; publicas professiones.
                            flagitiorum</hi></quote>. Salvianus lib. 6. de provid. argumentum hoc
                    multis persequitur, dum enumerat peccata quibus Christiani Deum ad iram
                    provocaverant, qui idcirco tantas immiferat calamitates, permiseratq; Ecclesias
                    ubiq; dissipari. Inter reliqua autem hoc habet dignum maxime notatu. <quote><hi
                            rend="i">Alia</hi><seg type="exquote">, inquit,</seg>
                        <hi rend="i">crimina, singulas sibi ferme in nobis vindicant portiones, ut
                            cogitationes sordidæ animũ, ut impudici aspectus oculos, ut auditus
                            improbi aures, ita ut his unum aliquid erraverit, reliqua possint
                            carcere ex peccatis, in theatris verò nihil horum reatis vacat, quia
                            concupiscentiis animus &amp; auditu aures, &amp; aspectu oculi
                            polluuntur, quæ quidem omnia tam flagitiosa sunt, ut etiam explicare ea
                            quispiam atque eloqui, salvo pudore non valeat. Quis enim integro
                            verecundis status dicere queat illasrerum turpium imitationes, illas
                            vocum ac verborum obscuritates, illas motuum turpitudines, illas gestuum
                            fœditates ?</hi></quote> Chrysostomus in talium accusatione ita frequens
                    est, ut ex ejus dictis longa contexi posset oratio. Legatur Homilia tertia de
                    Davide &amp; Saule, quam in spectaculis consectandis totam consumit. Ibi negat
                    eos qui hesterna die spectaculis interfuerant, sacræ mensæ participes esse
                    posse, affirmatque qui accedunt ad spectacula mulierum cupiditate semper
                    incendi. Homil. 6. in cap. 2. Matth. ait à Diabolo in urbibus constructa fuisse
                    theatra ad corrumpendos homines. Homil. 69. in cap. 21. ejusdem, <quote><hi
                            rend="i">theatralem chorum malorum omnium fontem, scaturiginem &amp;
                            fomitem</hi></quote>, Homil. 15. ad populum Antioch. <quote><hi rend="i"
                            >theatra, fornicationem petulantiam &amp; omnem incontinentiam
                            peperisse</hi></quote>. Homil. 8. de pœnitentia, theatra <quote><hi
                            rend="i">pestilentiæ cathedram, incontinentiæ gymnasium, luxuriæ
                            officinam, impudicitiæ orchestram, Babylonicam fornacem</hi></quote>,
                    appellat. Sed Homil. 42. in Acta Apostolorum omnia superiora comprehendit, &amp;
                    paucis aperit, quicquid de scenicorum ludorum malis &amp; periculis sentiendum.
                            <quote><hi rend="i">In theatro</hi><seg type="exquote">, inquit,</seg>
                        <hi rend="i">risus, turpitudo, pompa diabolica, effusio, <pb n="349"
                                xml:id="p349"/>insumptio temporis, &amp; expensio dierum inutilis,
                            concupiscentiæ absurda præparatio, adulterii, meditatio, scortationis
                            Gymnasium, intemperantiæ schola, adhortatio turpitudinis, occasio risus,
                            turpitudinis exempla.</hi></quote> Hæc ille.</p>
                <p>Ex his omnibus tale deducitur argumentum. Christiani alieni esse debent ab
                    omnibus illecebris libidinis, &amp; ab omni turpitudine &amp; vanitate. At in
                    ludis scenicis hæc omnia reperiuntur : Ergo ab his fideles abstinere debent.
                    Accedit quod legibus civilibus &amp; sanctionibus Ecclesiasticis notati fuerint
                    vel qui histriones agerent, vel qui eoruin actibus interessent. De illis dictum
                    fuit anteà. De spectatoribus, etsi non in omnes fuerit animadversum, tamen inter
                    justas causas ob quas uxorem vir repudiare poterat, illa una erat, si
                    circensibus vel theatralibus ludis, vel arenarum spectaculis in illis locis, in
                    quibus hæc solent celebrati marito prohibente fuisset. Lege Consensu, § vir
                    quoque. C. de repud. Ideò P. Sempronius Sophus, teste Valer. Maximo lib. 6.
                    cap. 5. uxori libellum repudii dedit, nullam aliam ob causam, quam quod se
                    ignorante, ludos spectare ausa suisset. Constat prærereà histriones à Tiberio
                    Cæsare Roma exturbatos fuisse, arteque ea edicto publico fuisse interdictum,
                    quia &amp; mulieres ignominia afficerentur, &amp; turbæ concitarentur : quos
                    post Tiberii mortem revocavit Caligula, nempe pestis Reipub. certam morum
                    pestem, ut legitur apud Dionem Cass. lib. 57. &amp; 59. Nam ab omni hominum
                    memoria tales habuerunt theatra fautores, homines coruptissimos, ignavos
                    Principes aut Magistratus.</p>
                <p>Quod vero spectat Ecclesiastica statuta ; August. tractatu 10. ad cap. 16. Ioan.
                    actoribus scenicis aliquid dare, flagitium esse affirmat. Quod si donare ipsis
                    aliquid non licet, multo minus ipsis favere, totosque dies in illis spectandis
                    aut audiendis insumere. Concilium Agathense cap. 39. severe prohibet ne Clerici
                    talibus intersint. Sed Canon 51. Constantinopolitani VI. in Trullo, <quote><hi
                            rend="i">Omnino prohibet illos qui dicuntur, mimos &amp; eorum
                            spectacula :</hi><seg type="exquote"> additque,</seg>
                        <hi rend="i">Qui secus fecerit si sit clericus, deponatur ; si laïcus,
                            segregetur.</hi></quote> Epiphanius in <hi rend="i">compendiaria
                        doctrina</hi>, inter notas Ecclesiæ quibus ab aliis sectis
                    discernebatur, ponit prohibitionem theatrorum &amp; aliorum spectaculorum. <quote><hi
                        rend="i">Ecclesia</hi><seg type="exquote">, inquit,</seg> <hi rend="i">prohibet theatra, &amp; ludos
                        Equestres</hi></quote>, id est Circenses : quos jungit cum illicitis aliis artibus,
                    &amp; exploratis peccatis. Dixerat enim, <quote><hi rend="i">Reprobat omnes
                        scortationes &amp; adulteria, &amp; petulantiam</hi>, &amp;c.</quote> Quid, quod
                    populi quidam aut Reipub. bene moratæ priusquam degenerarent, scenicos ludos
                    plane repudiarint ? Lacedæmones nulla permisisse spectacula Comœdiarum aut
                    Tragœdiarum, Plutarchus in Apophteg. autor est. De Massiliensibus memorat
                    Valerius Maximus, lib. 1. cap. 6. eos <quote><hi rend="i">nullum aditum in scenam mimis
                        dedisse, quorum argumenta majore ex parte superorum continebant actus, ne
                        talia spectandi consuetudo, etiam imitandi licentiam sumeret</hi></quote>. Romani
                    quidam Imperatores sæpe histriones, quasi morum pestem &amp; urbe &amp; arte
                    prohibuisse notum est. Ex his omnibus constare debet, Theatricos &amp; scenicos
                    ludos à Christiana disciplina esse alienissimos.</p>
                <p>Quidam agnoscunt hæc quidem mala esse, sed ad majora vitanda mala, esse
                    permittanda. Etsi ergo vani &amp; turpes sint ludi, tolerari tamen posse à
                    Magistratu ad oblectandam multitudinem, ut tali spectaculo soluti cura, majori
                    animo labores repetant quibus respub sustinetur ; artifices, fabri, agricolæ,
                    quemadmodum lupanaria <pb n="350" xml:id="p350"/>infimæ conditionis hominibus,
                    ne majora flagitia aggrediantur, passim conconceduntur. Respondimus jam, ubi de
                    lupanaribus actum, non esse facienda aut permittenda mala, ut eveniant bona.
                    Addimus nunc alia esse oblectamenta honesta &amp; innoxia quæ populis concedi
                    possunt ; sed Theatrica inperniciem Reip. &amp; populorum vergere. Histriones
                    enim &amp; scenici, quæstuaria arte exhauriunt pecunias, &amp; veluti sopitis
                    voluptate sensibus latenter extorquent, quas non minori turpitudine insumant.
                    Efficiunt ut cives otio &amp; desidia torpeant, quæ omnium vitiorum radix est.
                    vitiis omnibus &amp; fraudibus viam muniunt, libidini maximè quæ auribus &amp;
                    oculis suscipitur. Dominicis diebus cultum Dei &amp; sanctas meditationes
                    impediunt, allecto ad se populo : &amp; alia multa, quæ magis sentimus, quam
                    recensere possumus, in vehunt mala.</p>
                <p>Alii ergo victi argumentis allatis, mala illa &amp; incommoda esse tollenda
                    ex scenicis ludis judicant, nec tolerandum esse, ut obscœna, inhonesta, aut alia
                    ibi dicantur aut fiant, quæ possint mores spectatorum corrumpere : sed modum
                    actoribus ponendum esse, &amp; certas leges dandas aut limites præscribendos,
                    quos non excedant impunè. <hi rend="i">Respondemus</hi>, si semel permittatur
                    quæstuaria histrionum ars, nec pretio venales scenici penitus removeantur,
                    impossibile esse furorem hunc satis frænari. <quote><hi rend="i">O here</hi><seg type="exquote">, inquiebat
                    Poëta</seg>, <hi rend="i">quæres nec modum habet nec consilium, ratione modoque
                            tractari non vult</hi></quote>. Quis continebit homines assuetos
                    scurrilibus dictis, &amp; obscœnis ; addictos gestibus impudicis, si semel iis
                    liceat theatrum conscendere ? Concludimus igitur, corruptos holce mores debere à
                    Magistratibus corrigi, qui agnoscere debent, è re publica esse, spectacula ista
                    plane tolli, hominum qui quæstuaria arte sensim exhauriunt pecunias, &amp;
                    veluti à voluptate sopitis civibus extorquent, otia stabiliunt, infinita propè
                    delicta inseminant, &amp; quod valde deflendum, cultùm divinam imminunt. Addimus
                    Cœlij Rhodigini ex Seneca Philosopho gravem considerationem, Antiquar. lect.
                    lib. 8. cap. 7. <quote><hi rend="i">Cæterum</hi>, inquit, <hi rend="i">quacumque ex
                        causa fuerint producti primò, nihil esse perniciofius morum integritati
                        putat Seneca. Quippe turba omnis utique animo gravis &amp; noxia. Nec enim
                        quos extulisti mores unquam refers. Nemo non rubiginis aliquid, aut
                        imprimit, aut spectantibus allinit. Itaque nihil omnino damnosius quam
                        spectaculis assidere, quando per voluptatem facilius ac proclivius obrepunt
                        vitia. Quid me, inquis, existimas dicere ? avarior redeo, ambitiosior,
                        luxuriosior, imò vero crudelior, &amp; in humanior, quiæ inter homines
                        fui.</hi></quote> Hæc ille.</p>
                <p>Quæ tamen ita volumus intelligi, non ut planè definiamus nulla ratione licere,
                    sub ulla conditione, Drama aliquod instituere, aut aliquando honestæ
                    oblectationis causa, &amp; exercitii gratia, adolescentes aliquos producere, qui
                    argumentum, quod bonis moribus conveniat, arte aliqua elaboratum, pluribus
                    spectantibus inter se tractent, &amp; hac ratione se ad dicendum informent ;
                    scimus enim viros graves aliquando in talibus argumentis versatos fuisse ; non
                    quæ mimis, histrionibus, &amp; quæstuariis istis nebulonibus, qui omnia etiam
                    sacra profanant, actitanda darent ; sed quæ pueri ingenui, exercitii honesti
                    gratia, peragerent ; qua de re in disciplina Ecclesiastica Ecclesiarum
                    Reformatarum Galliæ constitutio habetur, quam hic apponemus, &amp; quæstionem
                    hanc finiemus. Sic autem habet. <quote><hi rend="i">Non licebit fidelibus
                            interesse Comœdiis, Tragœdiis, mimis, <pb n="351" xml:id="p351"
                            />moralitatibus aut similibus ludis, actis publicè vel privatim ; cum
                            omni tempore id inter Christianos prohibitum fuerit, tanquam bonis
                            moribus noxium. In primis vero cum profanatur scriptura. Si tamen
                            aliquando in collegio aliquo, utile judicetur ut juventus aliquam
                            historiam repræsentet, tolerari poterit : dummodo ex scriptura non
                            desumatur, quæ non ludis sed prædicatione inculcari debet ; ea etiam
                            conditione, ut id raro fiat, &amp; adhibito consilio classis
                            Ecclesiasticæ, cui primum compositio communicabitur.</hi></quote> In his
                    quæ aliquando cum aliis constitui &amp; probavi, nunc acquiesco, &amp; ad alia
                    transeo.</p>
            </div1>
        </body>
    </text>
</TEI>
