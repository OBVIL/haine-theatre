<?xml version="1.0" encoding="UTF-8"?>
<?xml-model href="http://oeuvres.github.io/Teinte/teinte.rng" type="application/xml" schematypens="http://relaxng.org/ns/structure/1.0"?>
<?xml-stylesheet type="text/xsl" href="../../Teinte/tei2html.xsl"?>
<?xml-stylesheet type="text/css" href="http://oeuvres.github.io/Teinte/opentei.css"?>
<TEI xmlns="http://www.tei-c.org/ns/1.0" xml:lang="fre">
    <teiHeader>
        <fileDesc>
            <titleStmt>
                <title>Panegyrici et orationes</title>
                <author key="Cellot, Louis (1588-1658)"
                    ref="https://data.bnf.fr/fr/11264440/louis_cellot/">Louis Cellot</author>
            </titleStmt>
            <editionStmt>
                <edition>OBVIL</edition>
                <respStmt>
                    <name>François Lecercle</name>
                    <resp>Responsable d’édition</resp>
                </respStmt>
                <respStmt>
                    <name>Clotilde Thouret</name>
                    <resp>Responsable d’édition</resp>
                </respStmt>
                <respStmt>
                    <name>Nolwenn Chevalier</name>
                    <resp>Édition XML</resp>
                </respStmt>
            </editionStmt>
            <publicationStmt>
                <publisher>Université Paris-Sorbonne, LABEX OBVIL</publisher>
                <date when="2017"/>
                <idno>http://obvil.sorbonne-universite.fr/corpus/haine-theatre/cellot_panegyrici_1631/</idno>
                <availability status="restricted">
                    <licence target="http://creativecommons.org/licenses/by-nc-nd/3.0/fr/">
                        <p>Copyright © 2017 Université Paris-Sorbonne, agissant pour le Laboratoire
                            d’Excellence « Observatoire de la vie littéraire » (ci-après dénommé
                            OBVIL).</p>
                        <p>Cette ressource électronique protégée par le code de la propriété
                            intellectuelle sur les bases de données (L341-1) est mise à disposition
                            de la communauté scientifique internationale par l’OBVIL, selon les
                            termes de la licence Creative Commons : « Attribution – Pas
                            d’Utilisation Commerciale – Pas de Modification 3.0 France (CC BY-NC-ND
                            3.0 FR) ».</p>
                        <p>Attribution : afin de référencer la source, toute utilisation ou
                            publication dérivée de cette ressource électroniques comportera le nom
                            de l’OBVIL et surtout l’adresse Internet de la ressource.</p>
                        <p>Pas d’Utilisation Commerciale : dans l’intérêt de la communauté
                            scientifique, toute utilisation commerciale est interdite.</p>
                        <p>Pas de Modification : l’OBVIL s’engage à améliorer et à corriger cette
                            ressource électronique, notamment en intégrant toutes les contributions
                            extérieures. La diffusion de versions modifiées de cette ressource n’est
                            pas souhaitable.</p>
                    </licence>
                </availability>
            </publicationStmt>
            <sourceDesc>
                <bibl>Louis Cellot, <hi rend="i">Panegyrici et orationes</hi>, <biblScope>p.
                        297-352</biblScope>, 1631, rééd. 1641 </bibl>
            </sourceDesc>
        </fileDesc>
        <profileDesc>
            <creation>
                <date when="1631"/>
            </creation>
            <langUsage>
                <language ident="fre"/>
            </langUsage>
        </profileDesc>
    </teiHeader>
    <text>
        <body>
            <div>
                <head>Panegyrici et orationes</head>
                <div type="chapter">
                    <pb n="297" xml:id="p297"/>
                    <head>ACTIO IN HISTRIONES PANVRGVS ORAT PRO HISTRIONIBVS VT IN VRBEM ADMISSI
                        ABVLAS DOCERE PERMITTANTVR.<lb/>ORATIO IX.</head>
                    <p>Aspectvs vester, Iudices, non satis quietus, &amp; frequentia populi,
                        tantusque Concessus quantum vix omnibus spectaculis animaduerti, dubitare
                        cogunt, vobis-ne, an mihi causę huius nouitas, &amp; iudicij conditio
                        insolentior videatur. Nam ad illud tribunal in quo de pacis otijque tum
                        publici, tum priuati perturbatoribus quæritur, eos homines stare qui in
                        amœnissimâ voluptate ciuibus suis conciliandâ operam artemque suam
                        collocant, <pb n="298" xml:id="p298"/>æquo animo ferre non potestis : &amp;
                        me, qui alienâ personâ compositis versibus quasdam animi perturbationes
                        ementiri soleo, mutatâ derepente formâ dicendi, de famâ atque existimatione
                        meâ verè ac seriò periclitari, vehementer indignor. Quid enim dici potest
                        iniquius quàm nos à patriæ sinu, à complexu parentum, ab amicorum
                        consuetudine per calumniam extrahi ? Credo vt cum Telephum &amp; Peleum
                        agemus in scenâ, ex animo dolere censeamur. Nam quod crimen huic iudicio
                        prætexitur ? quid habent accusatores tam graue &amp; atrox in vitâ nostrâ,
                        rebusque gestis, cur nobis eâ vrbe interdictum velint, in quam Turcas, &amp;
                        ab ipsâ barbariâ Canadenses admissos esse cognouimus ? Ars, inquiunt, vestra
                        ludicra est. Respiraui à magno metu, Iudices : putabam enim ab aliquibus
                        meorum comitum effossa sepulchra, templa violata, exhaustum ærarium, facta
                        latrocinia, trucidatos homines, seditiones excitatas. Verûm quod bene
                        feliciterque eueniat, non mores nostri, sed fabulæ ; non vitia, sed ludi ;
                        non cœnarum deliciæ, sed scenæ oblectamenta contrà maiorum institutum præter
                        omnium consuetudinem suspensis omnibus, &amp; rei nouitate perterrefactis,
                        in iudicium pertrahuntur. O temporum sanctitatem quæ de iocatione quæstionem
                        constituunt ! ô morum grauitatem quibus lusio capitalis est ! ô Censores
                        Craffis, &amp; Catonibus seueriores qui ridere plusculùm, aut ludere, non
                        mitiùs notandum putant quàm parricidij crimen &amp; peculatus ! Ars igitur
                        vobis nostra non placet : quis eius turpitudinem vobis renunciauit ? quis
                        theatra oratione depinxit ? quis tragœdias <pb n="299" xml:id="p299"
                        />recitauit ? nam ad eas non conuenitis, homines Musis omnibus &amp; Gratijs
                        inimicissimi. Quæ est autem indignitas cæcos de coloribus iudicare velle,
                        &amp; quod publico loco, patente theatro, in solis huius luce &amp;
                        conspectu, frequenti honestissimorum hominum coronâ factum oculis vsurpare
                        nunquam dignamini ; flagitiosum &amp; impium proclamare ? atque illam ipsam
                        iniuriam &amp; dolum iniquissimum quo nos circumuenitis, quâ oratione
                        prosequar, dum me à scenâ, in quâ possum fortasse aliquid, in forum
                        extrahitis, vbi regnare solet eloquentia illa quam in concionibus aduersum
                        nos exercetis : vt vmbraculis assuetum hominem ad puluerem vestrum solemque
                        fatigetis. Æquum-ne est, &amp; bonum prouocari ab ijs qui ætatem in studijs
                        literarum contriuerunt, hominem de imperitorum plebe ? ab disertissimis
                        viris, qui declamandi in cæteros studium nullo vnquam tempore intermittunt,
                        eum qui ex commentario tantùm sapit : cui, postquam præscriptam carminum
                        seriem memoriter pronunciauerit, silentium imperatur ? Scio equidem apud
                        Cannas id ab Annibalis calliditate profectum, vt Romanorum ora ad solem
                        conuerteret : non dubito quin loci captandi consilium in Imperatore primum
                        esse debeat, &amp; armorum commoditas sit prærogatiua victoriæ. Itaque mihi
                        erit iniquissimâ conditione aduersùs exercitatos istos gladiatores &amp;
                        robustos veteranos pugnandum nisi vestra me, Iudices, æquitas &amp;
                        prudentia subleuarit. Nolo nos in theatrum regredi, &amp; causam ibi nostram
                        agere : stabimus in gradu &amp; campo ab aduersarijs constituto. Sed ne
                        omnia <pb n="300" xml:id="p300"/>præoccupasse videantur, peto arma
                        commutari, &amp; ea abijci quibus illi ad tegendum nocendumque abutuntur,
                        Nam si res agitur doctrinâ, facundiâ, &amp; seuero illo supercilio, quibus
                        apud timidas mulierculas auctoritatem sibi confecerunt : quid est quod ego,
                        homo infantissimus hâc in causâ sperare possim, cui si qua historiæ veteris
                        cognitio est, totum debeo tragoedijs quas ago, siqua vis exercitatioque
                            <seg>publicè</seg> dicendi, à commentitijs illis animorum in scenâ
                        perturbationibus emanat. Aliquas esse Rhetorum præceptiones audiui tantùm,
                        quibus isti nihil non persuadeant : dialecticas captiones, &amp; subtilem
                        disputandi loquendique rationem, quâ isti quem libet irretiunt, vidi qui
                        reformidarent : externam seueritatem &amp; vultûs tristitiam popularem esse
                        semper existimaui. Superest igitur vt polito illo, &amp; aduentitio fuco
                        penitùs reiecto, in nudâ &amp; simplici causę naturâ consistamus, ea
                        describatur à nobis sine copiâ &amp; amplificatione orationis, vt de re
                        ipsâ, non de dicentium facultate iudicetur.</p>
                    <p>Itaque ab importunâ aduersariorum exaggeratione ad rem ipsam, oculosque
                        vestros, Iudices, totam controuersiam traduco : vos enim sæpè summâ cum
                        voluptate fabulas nostras spectastis ; vt si cætera me deficerent, sola
                        vestra auctoritas hominum illorum calumniam refutare possit.<note
                            place="margin"><p><hi rend="i">Tria tantùm in histrionibus reprehendi
                                    possunt, Personæ fabulæ, ars ipsa.</hi></p></note> Verùm hoc iam
                        non ago, id volo clarè vobis ab aduersarijs enunciari quid in ludis
                        tragœdijsque nostris reprehendendum existiment. Certè tria tantùm cogitari
                        posse intelligo, quæ vituperij aliquid valeant admittere : Nos qui agimus,
                        fabulas quæ aguntur : Ipsam denique artem &amp; disciplinam <pb n="301"
                            xml:id="p301"/>agendi. Atqui personas ipsas si sunt ab omni culpâ &amp;
                        vituperatione remotæ, in odio esse apud aduersarios, quanquam sunt
                        humanitatis inimici, nunquam mihi persuasi.<note place="margin"><p><hi
                                    rend="i">Personæ si culpâ carent, vituperari non
                                debent.</hi></p></note> Eam igitur maculam quâ offenduntur, aut à
                        tragœdijs, aut ab earum docendarum arte oportet esse contractam. Dicant ergo
                        vobis audientibus quid in illis reprehensione dignum existiment : date
                        veniam interloquendi, gestio meorum Aristarchorum vocem audire, vt subitò
                        nobilem Poëtarum cohortem eorum iudicijs obelisque objiciam, vt vnâ liturâ
                        clarissimorum ingeniorum monumenta ex hominum memoriâ deleant ; vt Sophocles
                        Æschylos, Euripides, vt Senecas, Pomponios Secundos, vt sexcentos
                        tragœdiarum scriptores in capitis discrimen adducant, quod Poëticæ
                        facultatis nobilissimam partem exercuerint, coluerint, ornarint.<note
                            place="margin"><p><hi rend="i">Tragœdiæ naturâ suâ vitiosæ non
                                    sunt.</hi></p></note> Quid ? Dramaticam, siue actuosam pœsim
                        accusare audeas, cuius artifices Euripidem Archelaus, Phidippidem
                        Lysimachus, Terentium Lælius &amp; Scipio, Melissum Mecænas, Senecam Nero,
                        Plautum vniuersus Populus Romanus summo in honore, &amp; pretio habuerunt ?
                        Quid ? Fabularum scriptionem reprehendas, quæ Dionysijs Regibus Patri, &amp;
                        Filio, Syllæ Dictatori, Q. Ciceroni Consulis Fratri, Octauio Augusto,
                        Imperij principibus : quæ Empedocli Agrigentino, Ioni Chio, Diogeni
                        Sinopensi, Crateti, Thebano, Timoni Nicæo, Varroni Romano, sapientiæ
                        antistitibus ita placuit, vt in eâ perlibenter acrem ingenij vim,
                        solertiamque collocarent ? Tragœdias tu politioris literaturæ hostis
                        insectatis ? At non sanctitatis, doctrinæ, eloquentiæ dotibus <pb n="302"
                            xml:id="p302"/>admirandus Gregorius Nazianzenus : non eius æqualis
                        Apollinarius Syrus, tragicis comicisque rebus nullo Græcorum inferior : non
                        Academiæ hâc ætate florentissimę, ne vetera tantùm commemorem, quarum
                        parietes dramatis illis quotidie circumsonant, quarum typographi
                        pulcherrimos hoc in genere partus ingenij, &amp; inter ora literatorum
                        victuros, æternitati transmittunt. Nam quid, per Deum immortalem peccat
                        ampliùs, qui agente poësi, quàm qui pedestri oratione Christi patientis
                        acerbitates, Absalonis perduellionem, Iosephi pericula, Pompeii calamitatem,
                        infelicitatem Bruti, Martyrum supplicia prosequitur ?<note place="margin"
                                    ><p><hi rend="i">Trægicæ poëseos cum historia
                            collatio.</hi></p></note> Cur facinorosius est mortem Cæsaris, casum
                        Seiani, parricidium Orestis, &amp; illas inuidiæ fortunæque virtutem
                        superantis vicissitudines oculis exhibere agendo, quàm subijcere mentibus
                        recensendo ? Quis Plutarchos, Thucydides, Liuios, Herodotos laude &amp;
                        prædicatione dignos existimabit, tragicos autem poëtas non aliunde, quàm ab
                        illorum fontibus scriptionis suæ materiam haurientes, in exilium extra
                        literarum, &amp; sapientiæ orbem amandabit ? Ad ciuilem prudentiam historia
                        inuitat ? at poësis magnis ad sapientiam itineribus perducit, dum ea
                        commemorat non quæ verè gesta sunt, ab eo qui humanum aliquid sit passus,
                        sed quæ à forti &amp; sapiente viro geri debuerunt. Admirabiles animorum
                        motus cum summo voluptatis sensu excitat rerum veterum replicata memoria ;
                        at quantò magis earundem rerum non emortua lectio, sed viua ac spirans
                        gestio, animos hominum commonet, incitat, inflammat ? cum hæc ita euenisse
                        non <pb n="303" xml:id="p303"/>auribus creditur, sed oculis ; nec vt
                        præterita exempla, sed vt pericula præsentia formidantur. Historia vitæ
                        magistra non vanâ prędicatione appellatur ? at quantò firmiora ad bene
                        viuendum præsidia à nostris spectaculis hauriuntur ? In ijs edomitam
                        superbiam, castigatas intemperantiæ libidines, damnatas auaritiæ sordes,
                        iram atque inuidiam in seram pœnitentiam &amp; luctus inutiles conuersas
                        licet intueri. Quod si animorum perturbationibus scenam totam permiscet
                        tragœdia, hoc ipsum agit, si Aristoteli creditis, ne ijsdem procellis &amp;
                        fluctibus in posterum spectatores agitentur.</p>
                    <p>Itaque theatra aperimus vt virtutis sacraria, vt publicas probitatis scholas,
                        vt officinam modestiæ, vt in tragœdiarum argumentis, tanquam in speculo
                        quilibet se intueatur, &amp; quod spinosioribus conclusiunculis philosophi,
                        quod inanibus verborum phaleris oratores, quod frigidâ narratione historici
                        vix ab hominibus extorqueant, hoc videndo persuadentur à nobis, vt boni esse
                        velint, vt peccare reformident.<note place="margin"><p><hi rend="i">Tragœdiæ
                                    exhibitæ multùm afferunt ad virtutem adiumenti.</hi></p></note>
                        Quis enim post spectatam Belisarij exoculationem fortunæ suæ nimiùm
                        tribuat ? quis Maxentio Tiberinis hausto vorticibus non discat in
                        Constantino religionem triumphare ? quis ex horribili aut Nabuchodonosoris
                        Assyrij, aut Armenij Tigranis transformatione modestior domum non
                        reuertatur ? audisti sapientum voces ad virtutem ducentium ? eas spreuerat
                        Crœsus quem in pyrâ spectasti. Grauis est tibi diuturnior parentum vita ;
                        Chosroes parentem suum excarnificari fecerat, quem filij sagittis confossum
                        vidisti. Nepotinis sumptibus <pb n="304" xml:id="p304"/>rem familiarem
                        exhaurire non times ? At Imperator erat Caligula, &amp; immensarum opum
                        dominus, qui tamen post dilapidatum vicies ac septies millies HS. à Chærea
                        ob libidinem iugulatus interijt. Hæc est, Iudices, spectaculorum nostrorum
                        consuetudo, hâc doctrinâ theatra nostra quotidie circumsonant, sic iuuenes
                        instituimus, hoc fręnum adolescentiæ inijcimus. Ibi explicantur consilia,
                        quæ senes approbent : hic opum formidanda possessio demonstratur, ne diuites
                        superbiant : hîc in sapientibus sanctisque viris paupertas amatur, ne inopes
                        desperent : hic vngulæ, equulei, rotæ, ignes martyribus admouentur, vt
                        minore incommodo cœlum emere condiscamus. O tragœdiam conscientiæ
                        medicinam ! ô theatrum culturam animi, ducem omnis officij, vitę regulam,
                        fontem sanctitatis ! ô pretiosam artem &amp; cuiuis præferendam quæ quod est
                        in Rep. maximè expetendum, ciuitates ipsas, imo prouincias &amp; regna in
                        officio continet, &amp; ad virtutem suauissimè conducit ! Quid habent
                        Catones ipsi suis in exhedris melius, quid sanctius, quid humanæ vitæ
                            conuenientius ?<note place="margin"><p><hi rend="i">Maiore cum
                                    efficientiâ quàm sacræ conciones vitæ honestatem
                                    persuadent.</hi></p></note> Ad virtutem hortantur ; nos
                        ducimus : bonorum præmia, impiorum supplicia in hâc, in æternâ post hanc
                        vitâ cogitanda proponunt ; nos spectanda exhibemus : sanctos laudant in
                        cœlum receptos ; nos gradus quibus ipsi ascenderunt, monstramus : imminentem
                        mortis necessitatem denunciant ; nos facimus. Hoc tantùm differimus quod
                        illi in templis, nos in theatris ; illi inter sacra, nos per animorum
                        remissionem ; illi seriò, nos ludendo homines ad bonam frugem reducimus.
                        Vidistis nonnunquam <pb n="305" xml:id="p305"/>quam, Iudices, illorum
                        aliquos frigere in suis illis rostris inter raros anicularum greges,
                        somniculosorum cateruas, mendicorum manipulos, quibus, quia domi prandere
                        non licet, in templis residere non displicet : aut si paulò iustiore coronâ
                        nobilitati sunt, si quid vehementiùs dicere moliuntur, iactare ceruices,
                        ferire pulpita, exclamare, lamentari, toto corpore sudare, omni denique
                        dicendi ratione paratragœdiari inter otiosos auditores inanissimè. Quis ab
                        illâ concione melior excessit ? quis abstinuit à somno ? quis horam solidam
                        sine tædio exegit ? quis, si tympanum increpuerit statim à templo nostra
                        subsellia numeratâ pecuniâ non redemit ? Deus Immortalis ! quàm hic diuersa
                        consessùs facies, quæ spectantium nobilitas, grauitas, frequentia ? quæ
                        audiendi cupiditas, videndi assiduitas ? quàm gratum voluitur per ora murmur
                        si quid decorè gestum, politè dictum, inexpectatò productum ? Clamores
                        postulat rei præteritæ concinnitas, futura expectatio cohibet : approbare
                        non vacat, quia audire delectat : plausum impedit ipsa plausûs materia,
                        &amp; exultantes animi, artus subsilientes, ora hiantia soli linguæ
                        silentium imperant. Quis hic clepsydras numerat ? quis exitum fabulæ ad quem
                        auidè properabat, non vidit inuitus ? Discedunt corpora, figitur animus in
                        theatro, &amp;, quod vnum superest, iucundâ spectaculi recordatione voluptas
                        anteacta regustatur. Hoc est, Iudices, homines tractare, hoc est docere
                        virtutem, non illam seuero &amp; horrido pallio metuendam, sed suâ
                        dulcitudine expetendam. Hoc moliuntur hoc <pb n="306" xml:id="p306"/>tæ cum
                        honestum bonumque delectando propinant : hoc agunt scenici artifices cum
                        integritatem morum, vitiorum turpitudinem, fraudum, &amp; flagitiorum euenta
                        tanquam ex tabula repræsentant. Hæc exempla sicas extorquent à furiosorum
                        manibus : hæc rerum humanarum vicissitudo inopes à potentiorum iniuriis
                        defendit : hæc diuinæ Nemesis duritas latumias exhaurit &amp; carceres.
                        Vultis Iudices, quis enim de vestrâ humanitate dubitat ? legis verba nunquam
                        effari ? homines ad theatra mittite. Vultis flagitiosos homines scelerum
                        suorum stimulis perfodere &amp; cruentare ? cogite spectare tragœdias.
                        Vultis improborum conscientiam tanquam equuleo admonere ? in nostris
                        subsellijs collocate. Videbunt parricidas terreri furiarum tædis
                        ardentibus ; mirabuntur vigilem illum diuinitatis oculum nihil latere ;
                        produci in apertum scelera omnia, &amp; supplicijs ex improuiso
                        subigentibus, Deo teste, reuinci. Contremiscent totis artubus ad aspectum
                        Tartarei Phlegetontis, &amp; ferreum Rhadamanti tribunal accusante
                        conscientiâ formidabunt. Tum enimuerò si quid humani sensus habent &amp;
                        ingenij, per me licet, amentiam suam augeant, &amp; eorum flagitia
                        æmulentur, quorum supplicia intuebuntur.</p>
                    <p>Quid est Cato ? renides ? num conturbo te qui tuis omnibus inflammatis
                        concionibus vnum alterum-ue, nimis dixi, præfero spectaculum, &amp; in eo
                        vim maiorem ad virtutem hominibus persuadendam constituo ?<note
                            place="margin"><p><hi rend="i">Si qui fortè tragœdijs ad obscœnitatem
                                    abutuntur, non ideò penitùs tollenda sunt.</hi></p></note>
                        Subrides ? num quid mentior ? num circunuenio Iudices ? num <pb n="307"
                            xml:id="p307"/>decipio consessum hunc vniuersum quem testem hâc in
                        causâ, suffragatoremque habere non renuo ? Effare quid cogites, licet
                        interloqui, conuince falsitatis si potes, si audes hisce præsentibus.
                        Equidem quæ sint animi tui sensa non perspicio : nisi forte cum ea quæ dixi
                        hactenùs negare summæ sit impudentiæ ; quæ pulchra, quæ honesta, quæ sancta
                        nostris in theatris exercentur malitiosè prætermittis, vt ad sordes nescio
                        quas tanquam importuna vespa adhærescas. Id nimirum obijcis quod ad rauim
                        vsque declamitare soles, obscœnitate fabularum theatra nostra contaminari.
                        Hoc verò si, non dico à me, meisque gregalibus, sed omnino ab honestis vllis
                        scenicis fieri, si accidere sæpiùs, si castas &amp; non superstitiosas aures
                        verbo violari confeceris, vicisti, pono arma, herbam porrigo. Sin autem
                        mendiculi aliqui &amp; triobolares ioculatores circùm fora, &amp; compita
                        scurrilem in modum deformati, seruitijs &amp; operis temerè coactis sumptas
                        de triuio cantilenas occinunt, ob eam tu indignitatem graues &amp; sapientes
                        comœdos accuses ? in artem præstantissimam refundas si quid fortè
                        nonnullorum culpâ peccatur ? rem penitùs ex hominum consuetudine
                        exterminandam contendas quâ pauci aliqui, &amp; vulgò ignoti histriones
                        abutuntur ? Pecuniam igitur ab hominum manibus excute, quæ auaritiæ
                        scelerumque omnium seges est : arma omnia regio tolle interdicto quæ sunt
                        furoris &amp; inuidiæ comites &amp; administri : iudicia pelle de Republ.
                        quibus innocentes aliqui per fraudem opprimuntur. Quid ? vites euelli debere
                        censeas si duo tibi in <pb n="308" xml:id="p308"/>agris occurrerint rustici
                        ex vino vacillantes ? Solem è mundo velis eripere si necessarium sibi cæcus
                        esse negauerit, nocere etiam luscitiosus iurauerit ? Te conuenio, tecum
                        disputo, integerrime vindex sanctitatis : respondebis opinor ex animi tui
                        sententia magne religionis propugnator : habes-ne aliquid in sacris tuis, in
                        ecclesiasticis cærimonijs, in cœlestibus Sacramentis à fraude, à
                        superstitione, ab abusu, à sacrilegijs tutum penitùs atque alienum ? Nulli
                        tremenda cœlo Angelisque mysteria polluunt Sacerdotes ? nulli altarium
                        ministri sacras possessiones à pijs hominibus traditas, in profanos vsus, à
                        me enim alia non audies, conuertunt ? nulli quæstuosam habent rerum
                        sanctissimarum distributionem ? Quid dicam de nundinationibus Præbendarum,
                        de supposititiorum redemptionibus, de sacerdotiorum sectionibus, quorum
                        sacrilegiorum tam est corroborata institutio, tam altè in iniquitate
                        temporum infixa consuetudo, vt faciliùs sit templa atque aras, quàm
                        eiuscemodi dedecus atque obscœnitatem conuellere. Accusa igitur quæ sunt
                        apud nos augustissima, destrue fana omnia, &amp; sacrificia, sacrorum
                        antistites veta reditus annuos possidere. Absit hoc, inquis, sed abusus
                        tollatur. Iniquissime mortalium, mysteria illa aduersum quę sine sacrelegio
                        peccari non potest, abusu tantùm sublato purgari posse pronuncias, &amp;
                        leue aliquod negotium ad exhilarandos homines comparatum, si gestu vno, si
                        syllaba à paucis intellecta peccatum est, iubes ex toto funditusque deleri ?
                        Calumniarum architecte, fingere audes in maiorem priuati cuiusque, &amp;
                        ipsius reip. perniciem redundaturum <pb n="309" xml:id="p309"/>si quis
                        paulùm insolentiùs lusit, quàm si sacra omnia sunt violata ?</p>
                    <p>Non sic, inquis, sed nullibi abusus toleretur. Præclarè, nostris ergo singuli
                        finibus circumscribamur : tu tuis sacris, ego lusionibus meis modum
                        imponam : quid in officium meum violentus quadru plator inuolas ? malè
                        feriate heautontimorumenos.</p>
                    <quote>
                        <lg>
                            <l><hi rend="i">Tantum-ne est ab re tuâ otij tibi</hi></l>
                            <l><hi rend="i">Aliena vt cures, eaque nihil quæ ad te
                                    attinent ?</hi><note place="margin"><p><hi rend="i">Corrigendæ
                                            sunt ergo quæ honestas &amp; non superstitiosas aures
                                            possunt offendere.</hi></p></note></l>
                        </lg>
                    </quote>
                    <p>Domi cæcitas tibi est, in vicino totus oculus, totus auris, nosti etiam si
                        quid in aurem Iupiter Iunoni dixerit. Quid ? ita sumus exscelerum colluuione
                        concreti vt nulla apud vos habitet pestis perniciosior ? Ita sunt tragœdiæ
                        nostræ in omni flagitiorum obscœnitate effusæ, vt in Rep. nihil sit quod
                        priùs medicam Censoris manum postulet ? Si tu in ceruicibus nostris
                        impositus es morum magister, vt videas ne quid Respub. detrimenti capiat,
                        ante omnia palliatis tuis sacrificulis inijcienda est fibula, extinguendæ
                        beneficiorum nundinæ, vindicanda sacrilegiorum atrocitas, mercatorum fraudes
                        &amp; periuria, vsuræ, locupletum publicanorum latrocinia, militum stupra
                        &amp; rapinæ, vitilitigatorum calumniæ, iudiciorum iniquitas comprimenda. In
                        his campis gloriosè triumphabit eloquentia tua, hîc opima de magnis
                        aduersarijs spolia reportabit oratio : tum denique ad ludos etiam nostros
                        virgam extendet censoriam &amp; paulò liberiorem cachinnum faciet capitalem.
                        Quin potiùs ego iam nunc illâ te curâ &amp; solicitudine libero, si quid
                        rogare permittis. Nam mihi tecum priùs conueniat oportet quâm tragœdias meas
                        verbis optimis exornem. Quid appellas <pb n="310" xml:id="p310"/>tragœdiæ
                        obscœnitatem ? aut hoc verbum in que argumento ponis ? opinor in ludis
                        Floralibus quos Pop. Rom. extremâ parte in Catonis præsentiâ delumbauit.
                        Postulas igitur vt illam nudatarum meretricum proteruiam à theatris
                        ablegemus ; facile negotium quæ nunquam spectata est eam non admittere. Num
                        quid amplius ? nam amantium munuscula, riualium litigia, ephœborum deliciæ,
                        coniugum oscula, Zelotyporum æstus nimis herculè delicatus es, si te
                        offendunt, nimis infirmus, si aures vulnerant, nimis superstitiosus, si
                        mentem consauciant. Quamquam si hac tantùm ratione aditum tibi ad theatra
                        nostra quereris interclusum, per me licet bona verba pereant, dum tu
                        concessum nostrum cohonestare digneris : eâ lege vt nos seria altè
                        cothurnati, &amp; Romanè cinctuti agamus negotia : tu contracto supercilio,
                        corrugatis naribus, ore colloque rigido risu temperare promittas.</p>
                    <p>Sentio me, Iudices, terminos prætergressum quos mihi ipse posueram, &amp;
                        poëticarum tragœdiarum vtilitates consectantem, ad artem nostram quæ eas in
                        theatris exhibet, sensim esse deductum.<note place="margin"><p><hi rend="i"
                                    >Tragœdiarum actores poëtis scriptoribus sunt
                            suppares.</hi></p></note> Sed neque Rhetorum istę partitiones quomodo
                        tractentur scire vehementer laboro, neque illud poëticæ scriptionis genus ab
                        actione nostrâ puto seiunctum esse oportere. Siquidem audio lucubrationes
                        illas à sapientissimis viris fuisse tantùm olim productas, vt Dionysiarijs
                        artificibus traderentur : atque istos sic in ijs exhibendis omnes artis
                        ingenijque neruos contendisse, vt optimis per se operibus admirabilem
                        gratiam &amp; venustatem adijcerent, &amp; quod aiunt, tabulas <pb n="311"
                            xml:id="p311"/>benè pictas in bono lumine collocarent. Nimirum illa,
                        honestissimarum artium parens &amp; altrix Græcia præmijs propositis
                        tragœdiarum scriptores &amp; actores ad pulcherrimum ingeniorum certamen
                        inuitabat : quorum alios iam temporum fastidia in tenebris iacere
                        patiuntur ; alios Catonum supercilia ex vrbibus, atque omnino si possint, è
                        viuis exturbare moliuntur. Quàm iucundum erat ex omnibus Græciæ populis
                        conuocari spectatores : accurrere ad Panegyrim frequentissimam Reges
                        maximos, Duces triumphales, Magistratus sanctissimos, &amp; ipsa
                        Philosophorum Lycea atque porticus, choragium ministrantibus ciuitatibus
                        ipsis atque prouincijs, sedentibus iudicibus quos florem orbis delibatum
                        meritò diceres, poëtas eo in concessu, ingeniorum suorum merces proxenetis
                        histrionibus explicare ; auditis spectatisque omnibus voce præconis
                        proclamari victorem eum poëtam qui absolutissimè scripsisset, histriones qui
                        venustissimè egissent. Quis vnquam Olympionica gloriosior extitit licet eius
                        nomine anni notarentur, &amp; in vrbem patriam per disiectos muros eam
                        coronaturus intraret ? hoc faciebat florens illa viris &amp; ingenijs
                        Græcia : sic ludebat fortissimaque pars terrarum sapientissima cum Darios
                        debellaret, Xerxes profligaret, Siciliam, &amp; Italię par tenteneret,
                        imperaret Persidi, maria occuparet.<note place="margin"><p><hi rend="i">Apud
                                    Græcos magno in honore &amp; pretio fuerunt.</hi></p></note> Hęc
                        theatra frequentarunt Cimones, Agesilai, Timoleontes, Miltiades, Epaminondæ,
                        Alexandri, Alcibiades : Ex his spectaculis magnos aduersus hostes animos
                        hausit Themistocles : longè profectò maiores, quàm è gallorum gallinaceorum
                        aspectu summâ cum obstinatione pugnantium. Quid <pb n="312" xml:id="p312"
                        />de Aristotele dicam, qui illi sapientię certamini, quod philosophum
                        decebat, leges præscripsit ? Quid de Socrate philosophorum Deo qui assiduus
                        in theatris fuit in quibus Euripidis tragœdiæ docebantur. Quid de Lælio
                        Romanorum sapientissimo, qui Terentianas comœdias non vanis coniecturis
                        creditur conscripsisse ? Vnum nominaui Romanum, cum totam in theatro
                        Curionis &amp; Scauri Romam spectare liceat, cum scena argentea L. Murenæ
                        summo populi consensu Consulatum pepererit.<note place="margin"><p><hi
                                    rend="i">A Romanis locupletati sunt.</hi></p></note> Quid ?
                        publicum non est Pop. Rom. hoc est grauitatis ipsius, de arte ludicrâ
                        testimonium, quod Roscium tanto in pretio habuerit, vt quoties luderet,
                        mille ei denarios diurnos assignaret ? quod Æsopus eius æqualis post illam
                        centenariam patinam sexcentis sestertijs æstimatam, moriens filio ducenties
                        HS. reliquit vt is securiùs margaritas voraret ? Atque id eâ in vrbe factum
                        est in quâ Regulus agro suo villicum sine Senatu prouidere non potuit : in
                        quâ Cato censor seruo vno, equo vno, eoque non toto vsus est. Repertæ sunt
                        &amp; Pantomimæ foeminæ quæ decies sestertio nupserunt in eo imperio in quo
                        defuncti Tuberonis vxor fundum quem vnum habebat, vendidit vt dotem
                        reciperet : Cn. Scipionis filiæ dos à Senatu numerata est : in quo homines
                        post dictaturam &amp; Consulatum, nisi bubulci fierent, angustiâ rei
                        familiaris premerentur. Deus sanctè ! vbi viuimus ? apud quos versamur ? in
                        quæ tempora deuenimus ? Romana Resp. virtutis &amp; sapientiæ sedes ad
                        miraculum vsque histriones locupletauit ; &amp; nobis ex ęre à volentibus
                        collato terni, quaterni-ue asses inuidentur : illa virtutis antiquæ <pb
                            n="313" xml:id="p313"/>medulla Socrates, ille mortalium sapientissimus
                        oraculi voce appellatus, ille dux &amp; princeps, &amp; moderator
                        philosophorum omnium suâ grauitate &amp; constantiâ indignum esse non
                        putauit, quod superstitiosi nescio qui, vt Catonianam simulent seueritatem,
                        semel in vitâ facere hodie dedignantur. Sed hunc hominum stuporem, in quem
                        iterum inuitus relabor, in præsentiâ omitto, vt cum omnibus constet artem
                        nostram societate, &amp; quasiagnatione quadam cum poësi coniunctam esse,
                        atque adeò in partem eius gloriæ &amp; vtilitatis venire ; priuata ipsius
                        bona, eaque rebuspublicis bene constitutis pernecessaria ex me, iudices, hoc
                        loco accipiatis. Sic enim in eâ non modo nihil vituperatione dignum, nihil
                        bonis artibus legibusque contrarium esse, quod tertium proposueram, verùm
                        etiam commodi vtilitatisque plurimùm reperiri cognoscetis.</p>
                    <p>Dico igitur, &amp; certâ ratione conficio ciuitatum, prouinciarumque
                        rectoribus artem histrionicam, si adest, studiosè conseruandam esse ; sin
                        abest, cupidè aduocandam.<note place="margin"><p><hi rend="i">Ars
                                    histrionica Rebus pub. necessaria est ad otium populi
                                    fallendum.</hi></p></note> Enimuerò cum sic à naturâ simus
                        instituti, vt ad assiduam mentis agitationem, &amp; negotiorum, vt
                        loquuntur, serietatem, acies omnis humana retundatur, &amp; corpora ipsa
                        continuo labore exhausta, atque exantlata fatiscant ; illud sapientissimè
                        est à legislatoribus excogitatum vt statis quibusdam temporibus ferias
                        imperarent. Tunc enim animo soluto ac libero, corporibus cessatione
                        reparatis noua quædam alacritas dies profestos excipit, &amp; nescio quâ
                        auiditate inflammatos homines ad laboris vicissitudinem reducit. Eo autem
                        tempore si quis existimatita <pb n="314" xml:id="p314"/>esse feriandum, vt
                        ab omni penitùs opere, ab ipsa corporis animique delectatione cessetur : is
                        profectò mihi quæ sit hominum consuetudo, quæ rerum humanarum natura, quæ
                        tyrannis otij atque inertiæ nondum assecutus esse videtur. Desidebunt ergo
                        in tenebris lustrorum ac stuprorum, aleâ rem familiarem euertent,
                        compotationibus exhaurient, blasphemijs atque periurijs cœlum, terramque
                        funestabunt. Inde amicorum iurgia, coniugum dissidia, furor ex vinolentia,
                        ex furore cędes, cędibus familiarum immortales inimicitiæ ; tum publicæ
                        dissensiones, crebræ seditiones, assiduæ omnium, vt in bello ciuili,
                        anxietates, sacrorum direptiones, ciuitatum euersiones. Atque vt hæc non
                        semper eueniant quæ semper timere necesse est, quàm multi malè agere
                        gestiunt, ne nihil agant ? quàm multi perotium publicum consilia furtim
                        ineunt otium publicum euersura ? Sunt igitur animi negotio aliquo non
                        iniucundo, non laborioso occupandi, &amp; eruptura in perniciem cogitata,
                        vtaquę conclusæ, atque corruptæ, aliò deriuanda. Quo quidem inuento narrant
                        historiæ Arcadas veteres quod essent naturâ ferociores, vti instituisse :
                        ijsque ludis illam ciuium ferocitatem ita fuisse temperatam, vt aliquandiu
                        Græco cœlo, &amp; reliquorum humanitate Græcorum non indigni visi sint. Sed
                        vt est ingeniorum intempestiua diuersitas, &amp; funditus exscindi non
                        potest naturæ vitiositas, aiunt ab eorum posteris neglectui habitam
                        eiuscemodi mentis, corporumque exercitationem, eosque sic animis obduruisse
                        vt totâ Græciâ execrabiles haberentur. Hic autem reuocate in memoriam, <pb
                            n="315" xml:id="p315"/>Iudices, honestas animi remissiones, &amp; vel
                        vnam hâc nostrâ conuenientiorem vtilioremque commemorate. Ludos permittetis
                        sellularios vt aleam ? at illi sunt virtutis scopuli, bonorum Charybdes,
                        voragines patrimoniorum. Imperabitis actuosos vt pilam vt cursum, vt
                        palæstram ? at agitatio diuturna labor est, non relaxatio ; defatigatio, non
                        oblectamentum. Conueniant igitur in theatrum otiosi, &amp; paucas horas in
                        honestissimâ voluptate cum animi simul &amp; corporis quiete collocent. Hic
                        se totos impendent spectaculis : ibi quaternis assibus exitiabilem canis
                        iactum rediment : hic quid agendum sit bonis, quid vitandum felicibus
                        ediscent. Nullus ibi popinarum coquinarum que nidor, nullus comessantium
                        discursus, tumultus ebriosorum. Silent in theatris infelicium aleatorum
                        blasphemiæ, inuidorum iurgia, maledicta pedissequorum. In illa denique, ne
                        iam dicta replicem, si Socrates rediuiuus intraret, Platonis sui Academiam
                        nunquam modestiorem fuisse iuraret. Sunt hæc profecto magna, Iudices, &amp;
                        longè magis necessaria, quam aut capere vulgus possit, aut ego dicendo
                        exprimere. Vos qui ad gubernacula Reip. sedetis, qui capitalia exercetis
                        iudicia, qui paci tranquillitatique publicę pręsidetis, quò illa spectent
                        quantum habeant momenti ad continendos in officio homines peruidetis.</p>
                    <p>Aliud adiungo in eorum adolescentium gratiam qui per collegia, id est
                        seminaria Reip. liberalibus disciplinis, præcipueque rhetoricis artibus
                        instituuntur : quas sine histrionicâ perfici non posse constans est Rhetorum
                        omnium sententia, &amp; eloquentissimorum virorum vsus atque <pb n="316"
                            xml:id="p316"/>experientia.<note place="margin"><p><hi rend="i">Ars
                                    histrionica ad oratorum actionem perpoliendam magnopere
                                    conducit.</hi></p></note> Quid ais Cato ? Perij, Iudices, nisi
                        subuenitis, ita me graui &amp; hostili obtutu postulabat ad deuorandum.
                        Dicam tamen quod omnes sentiunt, neque oculos illos tuos, licet rem nouam
                        &amp; in scenâ meâ nondum spectatam, reformidabo. Scitum est quas in dicendo
                        partes aptę decoręque actioni, cui penè totum se debere profitebatur,
                        dederit Demosthenes ille Græcorum Oratorum vertex : neque leuius de eâ
                        iudicium est aut eius aduersarij Æschinis, qui ex histrione factus orator,
                        &amp; per id in Rep. spectatissimus, in æmulo suo male formatos gestus
                        arguebat, quò culmen eloquentiæ nondum attigisse monstraret : aut Romanorum,
                        vt M. Ciceronis, qui actionem esse quasi corporis quandam eloquentiam
                        affirmat, vt Hortensij qui in gestu elaborando plus operæ, atque studij,
                        quàm in perficiendâ posuit eloquentiâ. Sentiebant, videlicet, homines
                        acutissimi, ipsam per se facundiam animos hominum inuadere non posse nisi
                        eorum aures voci &amp; pronunciationi, oculos gestui, &amp; actioni traderet
                        permulcendos. His instructi præsidijs torpentes excitarunt, remissos
                        inflammarunt, oppresserunt improbos, iudices excæcarunt. Sine actione iacuit
                        doctissimorum hominum oratio, quæ eadem in alijs adhibita quas seditiones
                        non extinxit, quæ furiosorum tela de corpore Reip. non reuellit, quas vrbes
                        non optimis fundauit institutis ? Iam tu mihi negare aude eximiam illam
                        rhetoricæ partem, illam eloquentiæ vim, &amp; animam, arti nostræ acceptam
                        referri debere. Reclamabit statim tuus ille Cicero qui in oratore <hi
                            rend="i">vocem tragœdorum gestum pene summorum actorum <pb n="317"
                                xml:id="p317"/>requiri</hi>.<note place="margin"><p><hi rend="i">Id
                                    Ciceranis, Demosthenis, Quintiliani auctoritate
                                probature.</hi></p></note> Docebit te literas Quintilianus qui puero
                        quem ad eloquentiam quasi solum præparat, <hi rend="i">dandum aliquid Comœdo
                            quoque</hi> pręcipit. <hi rend="i">Eatenus quà pronunciandi scientiam
                            futurus orator desiderat</hi>. Audis Aristarche ? Fabius loquitur, &amp;
                        dubitas ? Quintilianus præcipit, &amp; abnuis ? Rhetorum magister imperat,
                        &amp; contradicis ? Is qui studia per viginti annos crudiendis iuuenibus
                        impendit : qui annos præter ea duos legendis auctoribus, qui sunt
                        innumerabiles, dedit : qui delectus est ex omni populo Romano, ex orbis
                        vniuersi prouincijs cui Domitiani Cæsaris nepotes instituendi
                        committerentur : talis ille vir ac tantus cum rhetorem futurum instruit,
                        iubet à puero scenicis artificibus operam dare : sine illâ institutione,
                        &amp; quasi fundamento negat firmum &amp; stabile futurum quicquid
                        superstruetur : Et hic nescio quis de grege nouitiorum artem totam delere,
                        exterminare artifices, euertere theatra, histriones ab hominum societate
                        voce deturbare publicâ, magistratuum edicto conatur, quo, si apud barbaros
                        exularent, essent reuocandi. Quid enim, per Deum immort. potest esse
                        pulchrius quàm si quis à Theodoro didicerit omnium quas exhibebit personarum
                        voces sic imitari, vt non effictæ, sed natiuæ singularum videantur ? quid
                        est admirabilius quàm edoceri in omnes se se mutare species, &amp; ab homine
                        vno tam multa, tam diuersa fieri actionum genera, vt multos esse possis
                        credere, quod barbarus ille apud lucianum iurabat ? Atque hoc profectò
                        sciuit Quintilianus quantùm ars oratoria Demostheni, &amp; Ciceroni, quantùm
                        isti artificio nostro deberent. Quotus enim quisque vestrûm non <pb n="318"
                            xml:id="p318"/>meminit perdito ac penitùs suis rebus desperanti
                        Demostheni occurisse Satyrum Mimum &amp; paucos Euripidis aut Sophoclis
                        versus eo corporis motu &amp; vocis tenore pronunciasse, qui esset
                        conuenientissimus : tum verò didicisse Demosthenem in aptâ pronunciatione,
                        rerum quæ dicerentur pretium esse constitutum. Itaque vt illam assequeretur
                        eâdem quâ cætera diligentiâ constanter &amp; assiduè Andronici Hypocritæ
                        præcepta audiuit, &amp; in eius disciplinâ summus Atheniensium orator
                        euasit. M. autem Cicero Æsopo Tragœdo, Roscio Comœdo vsus præceptoribus,
                        quam non iam eloquentiæ solùm, verùm etiam Reip. Rom. partem non excoluit,
                        conseruauit, amplificauit ? Alterum igitur Demosthenem pater genuit, alterum
                        Andronicus : neque minùs Roscio debet Cicero, quàm Roma Ciceroni. Per
                        Ciceronem Æsopus P. Clodium fregit, Catilinam eiecit, Lentulum suffocauit,
                        Antonium compescuit. Loquentem in Cicerone Roscium timuerunt proscriptorum
                        liberi rerum nouatum studiosi, tumultuantes in quatuordecim plebeij, Tribuni
                        plebis auctore Cæsare crucem Senatori Romano minitantes. Perorante Cicerone
                        cessit Roscio Catonis grauitas in causâ Murenæ, Sex. Clodij furor in domûs
                        restitutione, iracundia Cæsaris in Ligarij conseruatione. Quam quidem artis
                        vtilissimæ ostentationem non ab istis Rhetorum arculis, sed ex ipso
                        veritatis sinu depromptani vobis Roscius ipse persuaderet, Iudices, si
                        nobile ingenij monumentum non sui tantùm sęculi hominibus, sed etiam nostræ
                        ætatis censoribus exhibere potuisset. Illum enim soimus <pb n="319"
                            xml:id="p319"/>scriptis libris elegantibus sanè &amp; eruditis, artem
                        histrionicam cum eloquentię facultate comparasse. Quo in opere quid aliud,
                        per Deum immort, efficere potuit, quàm quod nunc agimus, actione quæ tota
                        histrionum est, omnem persuadendi vim contineri, sine eâ rabulas frigere,
                        iacere dictionem, mutam esse ipsam, penè dixerim eloquentiam. Quæres autem
                        eam illi mentem iniecit ? quam habuit causam operis tam pręclari animo
                        concipiendi ? studium Ciceronis. Cicero, inquam, ipse oratorum Deus, eam
                        homini confidentiam dedit, vt histrioniam, quam vos tantopere contemnitis,
                        reginæ omnium, &amp; flexanimæ orationi parem faceret. Nam dum assiduam
                        Roscio dabat operam Tullius, non semel in contentionem vterque venit, vtrùm
                        ille vario gestu, eoque commodo eandem sententiam, an hic diuerso sermone
                        per eam quâ pollebat eloquentię vbertatem &amp; gloriam repræsentaret.
                        Eximium profectò certamen, Iudices, &amp; oculis Pop. Rom. dignum ! quo
                        præstantissima duo ingenia, non se tantùm inuicem agendo, sed ipsam quoque
                        rerum naturam, cuius in varietate laus est præcipua, prouocabant. Quis
                        nostrum votis omnibus in illud eloquentiæ theatrum admitti non cupijsset, in
                        quo dicebat Tullius, agebat Roscius ; &amp; alter in alterum veluti
                        transfusus accipiebat à socio maximum artis suę lumen &amp; glorię
                        incitamentum ? Longè videlicet vtilius quàm apud Gręcos Glycera, cum pictore
                        Pausia certabat, dispares-ne illa flores feliciùs misceret in coronis, quàm
                        hic in tabulâ peritiùs deformaret. Et tamen (ô pessimos rerum ęstimatores
                        oculos !) <pb n="320" xml:id="p320"/>peruenit ad posteritatem pictura quæ
                        flosculos referebat : sui verò sęculi metas transgredi non potuit liber ad
                        saluberrimas humani generis delicias comparatus.</p>
                    <p>Habet igitur multa histrionum exercitatio adiumenta ad oratorum institutionem
                        &amp; ad Reip. salutem multa ; quibus si quid in eâ mancum &amp; imperfectum
                        est, quod in rebus humanis euenire solet, tegere oportuerat ; non res
                        leuissimas in crimen vocare, &amp; diem ciuitati dicere quod fractum curis
                        animum honestissimâ nonnunquam voluptate remittat.<note place="margin"
                                    ><p><hi rend="i">Respondetur sanctorum patrum testimonijs quæ
                                    aduersus spectacula scenica produci solent.</hi></p></note> Nam
                        si latet sub formæ venustate næuus articuli ; &amp; pictores quędam in
                        tabulis de industriâ negligunt, quò magis id quod præcipuè spectari volunt
                        emineat : quid est causę cur omnia in theatris ad viuum resecentur, &amp;
                        histrionum caput ob malè curatam reduuiam in discrimen vocetur ? Atque quid
                        sit illud quod tantopere aduersarijs nostris displicet iamdiu apud me
                        disquiro solus : quod certè ita tenue est, vt aciem meam fugiat, si quid
                        aliud esse dicitur quàm hominum præiudicium. Satis enim compertum habeo
                        quantùm in recitandis aduersùm non Sanctorum Patrum testimonijs irraucescere
                        soleant declamatores nostri : quibus, nisi me fallunt libri illi quos apud
                        Pragmaticum depositos video, instructissimi venerunt. Sed vt sanctissimos
                        illos fidei nostræ coryphęos, Religionis buccinatores, virtutis antesignanos
                        summo semper in honore apud me esse volui (quicquid isti de nostrâ impietate
                        calumnientur :) sic eorum contrà nos voces quanquam multas &amp; graues
                        nunquam mihi pertimescendas esse putaui. Etenim cum <pb n="321"
                            xml:id="p321"/>illis adhuc sęculis vanissimus idolorum cultus optimam
                        orbis partem occuparet, essentque theatra Veneri, tragœdię ipsę Dijs alijs
                        consecratæ in quorum honorem exhibebantur, antistites sapientissimi
                        Christianos ab ijs celebrandis abducerent, grauiter &amp; verè
                        pronunciabant, ad theatra non posse tum adiri, nisi per externam saltem
                        superstitionis professionem, per cultum mali dæmonis, per fidem Christi
                        eiuratam. Hinc illa dæmonis mulierem in spectaculo arripientis apud
                        Tertullianum excusatio <hi rend="i">iustissimè feci ; in meo eam mueni</hi>.
                        Hinc eiusdem Africani scriptoris argumentum ita colligentis. <hi rend="i">Si
                            ex idololatriâ vniuersam spectaculorum paraturam constare constiterit,
                            indubitatè præiudicatum erit etiam ad spectacula pertinere
                            renunciationis nostræ testimonium in lauacro, quæ diabolo, &amp; pompæ,
                            &amp; angelis eius sunt mancipata, scilicet, per idololatriam.</hi>
                        Atque illud maximè vos animaduertere cupio, Iudices, priuatam eius
                        interdicti causam in scenicis spectaculis nullam assignari, sed generaliter
                        spectacula omnia vt circum, vt venationem, vt gladiatorium munus prohiberi.
                        Hoc enim grauiter, adiunctâ etiam Stoicorum porticu profitetur author, cum
                        negat Christianis quicquam esse <hi rend="i">dictu, visu, auditu, cum
                            insaniâ circi, cum impudicitia theatri, cum atrocitate arenæ cum Xysti
                            vanitate</hi>. Ex quo certè fonte prodijt illa Saluiani Massiliensis
                        exaggeratio. <hi rend="i">In spectaculis quædam apostasia fidei est, &amp; à
                            symbolit ipsius, &amp; cœlestibus sacramentis lethalis
                            præuaricatie.</hi> Quæ dicta vt ab illis auctoribus prodita sunt vobis
                        omnifide quantùm memoria suggerit, expono ; ne quid de eorum sensu, aut
                        dissimulare tacendo, <pb n="322" xml:id="p322"/>aut obscurare mutando
                        censear. Sed hęc quantùm à sęculi nostri moribus abhorreant quis non videt,
                        cum religio Christiana toto orbe propagata vanitatem ementitę diuinitatis
                        exclusit ? nullę iam Dijs arę extruuntur, nulla idolis sacra fiunt, ludi
                        celebrantur animi causâ non superstitionis. Cessatilla Cypriani querela. <hi
                            rend="i">Quod spectaculum sine idolo, quis ludus sine sacrificie, quod
                            certamen non consecratum mortuo ?</hi> Itaque cum id aut solum, aut
                        potissimum in theatris accusarint Ecclesiæ optimates, luce meridianâ clariùs
                        apparet ipsos ita suorum temporum censuram exercuisse, vt nostra penitùs non
                        attigerint. Iaciant igitur, &amp; immittant in nos telum illud quantumlibet
                        aduersarij, non peruenient ad famam &amp; existimationem nostram nisi forte
                        vt suo illos ferro vulneremus. Nam illud ipsum, Græcos mortalium
                        sapientissimos, Romanos omnium grauissimos in humanis ritibus nihil
                        inuenisse post sacrificia &amp; hecatombas augustius sanctiusque quo Deos,
                        vt aiebant, immortales colerent, &amp; placarent, quàm scenica spectacula :
                        nonne apertè declarat quam exaggeratam de illis opinionem imbibissent ?<note
                            place="margin"><p><hi rend="i">Græci &amp; Romani post sacrificia nihil
                                    habuerunt spectaculis scenicis augustius.</hi></p></note> non
                        enim hic quæritur quàm veros Deos colerent, sed quàm sanctè &amp; syncerè
                        quos pro veris habebant, adorarent. Nullum ergò fuisse publicum &amp;
                        solemne sine ludis sacrificium in funeribus clarorum virorum in
                        supplicationibus, in triumphis, in lectisternijs adhibita theatrorum
                        spectacula, in vrbibus, in oppidis, inter publica &amp; necessaria ędificia
                        non magis aras quàm scenas non priùs templa quàm theatra fuisse numerata :
                        &amp; hæc à Græcis inuenta &amp; exculta, à <pb n="323" xml:id="p323"
                        />Romanis auidè arrepta, &amp; studiosè conseruata quis sine admiratione
                        spectaculorum audiuit ? quis legit sine approbatione theatrorum ? Nemo iam
                        mihi Athenienses recenseat, apud quos histrioniam fecisse fuit gloriosum :
                        nemo Ciceronem Roscio patrocinatum, theatrum à Pompeio, &amp; Augusto
                        extructum, spectacula regionatim à Cæsare exhibita per omnium linguarum
                        histriones, Publium &amp; Laberium mimos spectante populo vniuerso ab eodem
                        Cæsare equestri donatos annulo, &amp; in quatuordecim sedere iussos : &amp;
                        id genus sexcenta commemoret : sunt enim illa priuatorum iudicia, quorum
                        leuior est auctoritas, quando communi gentium omnium consensione, sine lege,
                        sine imperio, sine edicto, id est, naturæ ipsius voce spectacula scenica
                        recepta, stabilita, confirmata fuisse monstrantur.<note place="margin"
                                    ><p><hi rend="i">Naturæ ipsius voce spectaculæ probata
                                    sunt.</hi></p></note></p>
                    <p>Et vos in eandem venire sententiam dubitabitis ? Iudices, plus apud vos
                        ponderis habiturum est Agelasti vnius interdictum, quàm tot Regum &amp;
                        Imperatorum, tot Senatorum &amp; Philosophorum, tot populorum atque nationum
                        conspirans voluntas &amp; consuetudo ? An dum theatrorum saxa loquantur,
                        expectatis ? hominum consentiente auctoritate contenti non estis ? at
                        clamant illa se omnib<hi rend="sup">9</hi> sęculis quasi ludum virtutis
                        &amp; scholam modestię patuisse : apud se ciuiles ferias &amp; in integrâ,
                        innocente, religiosâ hilaritate positas, magistrorum suorum artem Reip.
                        conuenientem, iuuentuti necessariam esse : versari in aulis Regum in oculis
                        magistratuum : non minus animo concepturum scelus antiquitate teste, qui
                        theatra euerterit, quàm Xerxem, qui templa, qui aras, qui delubra <pb
                            n="324" xml:id="p324"/>Græciæ disturbauit. Habeant sibi &amp; musis suis
                        Catones melancholiam suam, cur ciuitati vniuersæ voluptatem inuident ? cur
                        bonum quo ipsi frui nolunt, omnibus subtrahere moliuntur ? Et hoc vestrâ
                        voce, Iudices, fieri posse sperant bipedum stolidissimi, si nesciunt ;
                        impudentes, si cogitant tribunal hoc vestrum aram esse iustitiæ, sacrarium
                        legum, propugnaculum innocentiæ. Vestram æquitatem reis solis scopulum
                        esse ; bonis autem ciuibus portum, anchoram calumniarum turbinibus &amp;
                        tempestate iactatis. Non petimus ali in Prytaneo, quod non meliùs de humano
                        genere meritus Socrates, flagitabat : non ambimus magistratus &amp;
                        legationes, quibus infulis histrionum claros Græci rerum omnium æstimatores
                        scientissimi decorarunt. Liceat tantùm per vos in aris &amp; focis nostris
                        habitare, in sinu parentum, in complexu amicorum, in consuetudine ciuium
                        viuere : interim castissimæ voluptatis officinam aperire, &amp; agendo
                        tragœdias efficere ne otiosi ciues nihil agere, vt negotiosi aliquando nihil
                        agere videantur. Hoc ordines vniuersi expectant, hoc à vobis cum ciuibus
                        postulat peregrina iuuentus, cui hâc vestra sententiâ &amp; ludum dabitis
                        ætati necessarium, &amp; disciplinam olim reipublicę profuturam.</p>
                </div>
                <div type="chapter">
                    <pb n="325" xml:id="p325"/>
                    <head>MODESTINVS PROLATARVM CONFVTATIONE RATIONVM HISTRIONES CVM FABVLIS SVIS
                        PROCVL AMANDANDOS ESSE DEMONTRAT.<lb/>ORATIO X.</head>
                    <p>Sæpenumero cogitanti mihi de histrionum licentiâ venit in mentem optare vt
                        aliquando daretur ille consessus, apud quem virtutis &amp; modestiæ causam
                        agere, &amp; de totâ spectaculorum proteruitate ex animi mei sententiâ
                        disserere liceret. Sic enim existimabam, sic mihi persuadebam alios temporis
                        fallendi gratiâ tanquam delectabile negotium, alios exemplo tanquam rem
                        indifferentem theatra frequentare, &amp; id ab vtrisque ex veteri
                        consuetudine potiùs, &amp; more pristino fieri, quàm prudenter atque
                        cogitatò celebrari. Quæ quidem <pb n="326" xml:id="p326"/>inconsiderantia si
                        alicuius hominis oratione graui &amp; liberâ edoceretur, si hoc à se
                        impetrarent homines, vt per otium animo quieto, solutoque rationum momenta
                        ponderarent ; sperabam equidem &amp; errore suo, &amp; magistris ad
                        peccandum damnatis, tanquam ad aspiciendam veritatis lucem posse reuocari.
                        Horum alterum singulari Dei beneficio mihi hodiernâ die obtigisse video vt
                        vobis sedentibus, Iudices, vt audiente infinitâ hâc coronâ, quæ ad istud
                        iudicium accurrit, quæ sunt olim à me contra scenicorum artem cogitata
                        proponam. Alterum erit æquitatis vestræ, prudentiæque conficere vt orationem
                        meam, &amp; eorum qui post me dicturi sunt, cum omni diligentiâ &amp;
                        accuratione perpendatis. Atque id quod aliâ in causâ vehementer
                        reformidarem, mihi hoc loco accidisse gaudeo, vt erectos ac suspensos animos
                        vestros docta sanè ac diserta Panurgi huiusce reddiderit oratio, qui licet
                        infantiam imperitiamque suam non semel excusasse visus sit, in ijs tamen quæ
                        ad causam facerent inueniendis, solertiam ; in enunciandis facundiam ; in
                        agendo artem ipse suam omnibus patefecit. Arguant fortasse iuuenes isti
                        Rhetorum filij quod in aliqua orationis parte non satis ex decoro
                        impudentiùs egerit ; neque quid grauitas vestra, quid dignitas huius
                        consessus, quid causæ magnitudo postulet, animaduerterit. Non est enim ita
                        vt arbitraris Panurge, aliud est inscena Aiacem, aliud in iudicio reum
                        agere, aliud collectam otiosorum turbam fabulis, aliud grauissimos iudices
                        rationibus mollire : hoc ferre homines in regno tuo coguntur ; in foro, in
                        subsellijs, apud tribunal non solent. <pb n="327" xml:id="p327"/>Neque minùs
                        contra maiorum instituta fecisti cum occupato priore ad dicendum loco, in
                        hoc iudicium non vt reus, sed velut accusator irrupisti. Sed nimirum, licet
                        consilium tuum dissimules, video quò tendas : qui prior diceret, eum
                        existimabas non parum sibi præiudicij ad hoc iudicium comparaturum. Itaque
                        eorum more qui cum valentiore aduersario congrediuntur, cum impetum meum
                        sustinere non posse prospiceres, mihi cauendi necessitatem imposuisti : vt
                        qui paratus ad accusandum veneram, mutatâ derepente iudicij formâ in
                        responsione de gradu deturbarer. Quæ conditio, quanquam est insolens &amp;
                        iniqua, sic admittetur à me, Iudices, vt in hoc certamine arma illa quibus
                        ad tegendum instructus apparebo, etiam ad nocendum sumere permittatis. Neque
                        enim æquum, bonumque fuerit occupari me totum in euellendis gladiatoris
                        istius telis, nisi referire aliquando liceat : &amp; cum pręparatam domi
                        accusationem abiudicem, atque repudiem, necessarium est vt saltem ab hoste
                        arma accipiam, si pugnare volo lacessitus. Quod non potiùs causæ fiducia
                        mihi persuadet, quam vestra, Iudices, humanitas &amp; prudentia, qui
                        dicentem illum auerso sępè vultu exhorruistis : vt facilè appareret, vos
                        eius phaleras ad populum remittere, &amp; apud aures tam eruditas malè
                        mendacia venditari. Et certè si tantùm à doctis &amp; sapientibus viris eius
                        audita vox esset, deplorata iam foret theatrorum causa, &amp; iste aut vt
                        fraudulentus calumniator, aut vt iniquus pręuaricator literam suam in fronte
                        gestaret. Sed abusus est vestris auribus dum seruit plebeijs ; &amp; qui in
                        hoc consessu fraudes suas ab alijs detegi per ignorantiam <pb n="328"
                            xml:id="p328"/>non posse existimat, ab alijs propter humanitatem non
                        debere confidit, veritatem prodit apud sapientes, vt eam penitùs à
                        populimente deijciat. Quam audaciam cum sit è vestra dignitate, reque
                        publicâ, teste populo ipso reuinci, idque à me non tacitâ neque obscurâ
                        voluntatum testificatione requiratis : non permittam fidem hâc in parte meam
                        desiderari, quin, vt occurret occasio, tabulis etiam in medium prolatis eius
                        mendacia diuulgentur.</p>
                    <p>Atque vt incipiam pedem conferre, quęrit Panurgus quid difficiles morum
                        magistri in tragœdijs suis, quid in arte histrionicâ, quid in se
                        sodalibusque reprehendant ? Suorum quidem innocentiam in tuto esse non
                        dubitat : Histrioniam verò quasi ex alterâ parte respondere poëticæ
                        facultati, &amp; duo esse peregregia humanæ vitæ ornamenta proclamat :
                        fabulas denique meram esse philosophiæ medullam, earum autem exhibitionem
                        sacris concionibus longè præferendam contestatur. Quæ quàm vera existimet,
                        non habeo dicere : certè vobis persuasisse sibi persuadet, &amp; etiamnum in
                        sinu gaudet, quia inter orandum oculis sæpè emissitijs in imâ coronâ reperit
                        qui sibi arriderent. Ego verò, quamquam interpellare lætitiam inurbanum est,
                        ne me tamen inter suffragatores suos enumeret, pręcisè respodeo me in arte
                        nequitiam, in fabulis obscœnitatem, in personis infamiam, vbique
                        turpitudinem, nullibi pilum probitatis inuenire. Quæ omnia iam vobis cognita
                        atque perspecta, Iudices, pro vestrâ in omnes benignitate, &amp; in Remp.
                        charitate, oro atque obsecro patiamini multitudinem edoceri : vt cum grauem
                        in histriones sententiam pronunciabitis, de rei ęquitate nemo dubitet ; <pb
                            n="329" xml:id="p329"/>neque vllus in posterum è ciuibus veritatis
                        ignoratione ad amorem spectaculorum abutatur.<note place="margin"><p><hi
                                    rend="i">Ars scenica apud Atticos ab ebriosis inuenta, &amp; ex
                                    maledictis conflata.</hi></p></note></p>
                    <p>Et vt ab arte initium dicendi faciam, à quâ velut ab impurissimo fonte in
                        personas &amp; fabulas, omne dedecus flagitiumque promanat ; eius originem,
                        si placet, &amp; incunabula considerate : tum vt spero statuetis ita esse
                        ipsi à naturâ insitam fœditatem vt nullâ hominum adulatione celari, nullâ
                        histrionum industriâ deleri posse videatur. Sic enim accepimus rusticos
                        veteres, non eos quos ab aratris &amp; ligonibus ad prætextas &amp; fasces
                        Romani euocabant, sed facetos, &amp; dicaces Atticos per vindemias feruente
                        musto, spumante cuppâ, labris vuarum succo, genis fæce apprimè purpuratis,
                        conuicia inuicem iactitasse ; tum post multiplices choreas, per pagos &amp;
                        κώμας (vnde &amp; Comediæ nomen) discurrentes, obuios quosque lepidis illis
                        &amp; bonis dictis impetijsse. At non diu in agris &amp; rusticorum
                        magalibus morata est illa licentia, sed quod in torcularibus casus
                        inuenerat, id in vrbibus inuentum excoluit industria. Nam vt pessima facile
                        proserpunt, inuasit vrbanos adolescentes ea maledictionis dulcedo, &amp;
                        arte quadam rudi iocos illos scriptitarunt : deinde velut confirmatis
                        viribus, maiore hominum frequentiâ, promptiore audaciâ proruperunt in
                        satyras : nec vllum licet prudentissimum, licet ciuitatis principem intactum
                        reliquerunt. Itaque concurrebant ad histrionum theatra quasi ad conuiciorum
                        officinam qui suam profuderant famam, alienæ imminebant ? venalem histrionum
                        vocem, &amp; stylum contumeliosum sibi adiungebant improbissimi quique vt in
                        aliorum existimationem <pb n="330" xml:id="p330"/>nullo suo periculo eò
                        confidentiùs sæuirent, quò tutius atque occultius. Deus sancte ! quàm
                        indignum erat applaudente populi fæce turpissimorum ganeonum vocibus,
                        grauissimos &amp; sanctissimos principes Pericles, Alcibiades, Pisistratos,
                        Socrates, Thrasybulos lædi atque infamari, proponi spectanda omnibus ficta
                        vitia, quæ si vera essent, tamen priuatis parietibus cęlari debuerant. Hæc
                        tempora nascentis Comœdiæ tanquam scopulum cautè vitauit aduersarius, ne
                        cogeretur agnoscere eam, quam velut filiolam suam osculatur, apud impudentes
                        rusticos, inter dolia prognatam, ex ebrietate atque maledictis concretam
                        incredibili audaciâ &amp; importunitate in vrbes irrupisse : designasse
                        adinfamiam præstantissimos ciuium, &amp; ea recitando edocuisse flagitia quæ
                        se tantorum virorum auctoritate non difficile tuerentur. Memini tamen audire
                        me alios spectaculorum patronos qui originis suæ turpitudinem inuerecundè,
                        vt omnia publicarent : eius inuentionis venustatem, apertæ reprehensionis
                        vtilitatem commemorarent : indignarentur homines ea facere ausos quæ audire
                        non sustinerent. O censores graues ! ô sanctos morum publicorum
                        castigatores ! adeone cor cum fronte perdidisse scurras petulantissimos,
                        Balliones flagitiosissimos, vt fæcibus ori inductis migrarent subitò in
                        nouos Solones, &amp; viros integerrimos notarent, omnium conuicijs
                        exponerent, infami digito monstrarent ? Itaque cum alia multa, tum illud
                        iustissimè instituerunt Græci, in Satiricos illos histriones, qui, vt ait
                        ille, nuditate nominum abusi plurimùm vitia carpebant, <pb n="331"
                            xml:id="p331"/>plus homines, vt impudentissimo latratu abstinerent,
                        &amp; vel inductis, vel mutatis nominibus, vitæ communis vitia non tam
                        verbis reprehenderent, quàm actione.<note place="margin"><p><hi rend="i"
                                    >Reprehensionis specie vitia docentur in
                            Comœdijs.</hi></p></note></p>
                    <p>Sequitur ergo quasi altera ætas comœdiæ, quæ à sui exordio non leuiter
                        alienis aspersa est maculis, sed in omnium scelerum luto totius corporis
                        vestigijs volutata : simillima torrentibus, qui omnia cuiusque modi rapiunt,
                        &amp; cum cloacas atque compita perpurgauerint, eorum sordibus
                        inquinatissimi feruntur. Atque vtinam fecisset Deus Immortalis vt aculeum
                        illum aut nunquam sensissent Græci, aut primo quod inflixit vulnere
                        extraxissent ! Vtinam non Eupolim tantùm, sed &amp; vniuersam cum illo
                        Comœdiam à quâ sæpè in infamiæ voraginem demersus erat Alcibiades, vno
                        impetu oceani vorticibus obruisset ! non tot inde scelera hominum vitam, non
                        tot calamitates Rerumpublicarum status, non tot vindictæ diuinæ fulmina
                        orbem vniuersum pessundedissent. Hâc enim licentiâ ad omnes libidinum
                        impuritates abusi Dionysiaci artifices, quas continentiæ strages, quas
                        castitatis cædes non ediderunt ? vbi sæpiùs exposita scorta, vbi licentiùs
                        redemptæ meretrices, vbi inuere cundiùs audita verborum propudia, quàm in
                        theatro ? Ignoscite, Iudices : plura quæ sentio liberè proferre non possum :
                        licet enim rei indignitas à me si exponeretur, iracundiam vestram excitatura
                        esset ; mihi tamen verba subtrahit verecundia, &amp; tribunalis huius
                        sanctitas solâ rerum flagitiosissimarum commemoratione non contaminanda.
                        Equidem Græcorum hoc loco magnoperè requiro prudentiam, qui se bonorum <pb
                            n="332" xml:id="p332"/>virorum officio satisfecisse putarunt si nomine
                        ciuium scenicis interdicerent, vitiorum repræsentationem concederent. Nam vt
                        est oculorum quàm aurium sensus acrior, atque acutior, &amp; mentem ab
                        oculis euocare difficillimum est, &amp; flagitia cùm naturæ vitio faciliùs
                        in animum irrepunt quàm virtutes, tum per oculos quasi fenestras
                        expeditissimas blandissimè sese insinuant. Itaque licet disciplinæ artesque
                        omnes auditu commodè percipiantur ; in vitiorum tamen, vt sic dicam,
                        doctrinâ principem ad intelligendum locum iure suo visus obtinet. Hinc illa
                        pessimi vis exempli, &amp; perquam efficax praui documentum mala actio
                        multis videntibus perpetrata. In quo illud etiam lugendum animaduerto, scitè
                        pictam in tabulâ deformitatem mirari nos, &amp; ridere monstrosum hominem
                        ore distorto, pendente linguâ, fluentibus buccis ; qui tamen eius
                        similitudinem speciemque gerere velit, reperiri neminem : cum è diuerso
                        morum turpitudinem, quod portenti genus longè perniciosius est, spectatam in
                        alio sic amari videamus, vt eius imaginem plurimi homines in vitâ suâ
                        deformare non dubitent. Quid quod in his ipsis theatris aurium sensus,
                        quanquam hebetior, asperum nihil &amp; iniucundum pati potest : oculi nihil
                        alienum respuunt ab honestate ? Nam histrio si vnâ peccauit syllabâ
                        exsibilatur, atque exploditur : si subsilijt indecorè, si digitis turpiter
                        micauit, si ad aspectum meretricis expalluit, acclamationibus celebratur. Id
                        verò non semel expertus est Euripides tragicorum poëtarum grauissimus, qui
                        cum ex personę, quam inducebat, decoro Iouem se neque <pb n="333"
                            xml:id="p333"/>scire quis esset, neque an esset vllus laborare,
                        scripsisset, tumultum populi, cum talia recitarentur, exortum non prius
                        sedauit, quàm blasphemos illos versus obliterasset. Aliâ quoque in Tragœdiâ
                        cum Bellerophontes immensa quædam de pecuniæ diuitiarumque laudibus
                        prædicaret, consessus vniuersus contra carmen &amp; recitatorem exsurrexit :
                        neque erumpens seditio ante composita est, quàm prosiliret poëta ipse in
                        publicum, &amp; illum auri admiratorem auaritiæ suæ pœnas daturum extrema
                        fabula promitteret. Hęc ergo Græcorum nonnulli æquis auribus accipere non
                        potuerunt, &amp; apud alios, fortasse &amp; eosdem, apud Romanos quoque haud
                        paulò grauiores comœdorum partubus, histrionum subagitationibus, nudis
                        floralium meretricibus nemo reclamauit. Nisi forte id in laude ponimus quod
                        semel præsente Catone Pop. Rom. ab illo propudioso aspectu sibi abstinentiam
                        imperauit. Atqui si benè &amp; honestè scorta nuda in scenam, in oculos
                        omnium producentur, quidni coram Catone ? sin autem id fit virtute
                        profligatâ, prostratâ pudicitiâ, honestate prostitutâ, cur etiam illo
                        absente ? Catonem timuerunt, &amp; cœlum conscium, &amp; vindicem Deum non
                        timuerunt. Atque hæc contra oculorum sensum pro auribus non disputo, quod
                        existimem nullum castitati vulnus à verbis versibusque apud Comœdos esse
                        metuendum. Scio enim quàm altè voces prætextatæ in animum descendant, quâm
                        firmiter ad memoriam adolescentium libidinis ista fax adhærescat, quàm
                        multis exitio fuerit ea audire in theatris, quæ posteà domi regustarent, quæ
                        in familiarium consuetudine <pb n="334" xml:id="p334"/>referrent, quæ in
                        lupanaribus exercerent. Sed Histrionum quam ipsi industriam, sapientes
                        impudentiam appellant, à Poëtarum scriptione discretam esse monstrare volui,
                        vt cum incunabula comœdię in rusticorum comessationibus deprehenderitis,
                        robustiorem ætatem in edocendis flagitijs positam fuisse intellexeritis,
                        verum iudicium de artis ipsius sanctitate, &amp; præclarâ vtilitate feratis.
                        Verùm cum ad gestus accesserunt verba, cum vtroque sensu præsentium
                        verecundia tentatur, cum collatis viribus hinc Poëtæ, inde Histriones
                        hominum castitatem oppugnant : quæ lorica constantiæ tam est fidelis vt illo
                        cupidinis telo non perfodiatur ? quæ virtutis arx tam est altè ędificata, ad
                        quam ignea veneris sagitta non perueniat ? quæ sanctitatis munitio tam est
                        inexpugnabilis, quam duplex ille aries non labefactet, perfringat,
                        euertat ?</p>
                    <p>Laudas hîc mihi tu, noue Rosci, Poëticam facultatem.<note place="margin"
                                    ><p><hi rend="i">Histrionica recitatio à facultate poëtica
                                    penitùs seiuncta est.</hi></p></note> Quid ad te ? quid est
                        affinitatis arti pulcherrimæ cum lutulentâ tuâ actione ? videlicet cum in
                        arte tuâ laudabile nihil occurrat, mutuum sumis è vicinâ. Geographorum hoc
                        est, quos patriæ paruitatis suppudet, quando sola in tabulâ describenda
                        est : confines circunquaque adijciunt populos oppidò liberaliter, vt in
                        eadem membranâ Rhenus fluat &amp; Tamesis, &amp; vnus oculorum coniectus
                        Parisiensem Luparam, &amp; Romanum Capitolium annotet. Ita se magnos
                        autumant magnitudine vicinorum. Quanquam quæ illa vicinia est ? quam parum
                        attinet ad poëticen recitatio ? quàm est extraria ? Dramata, collocutiones,
                        diuerbia quota pars poëseos sunt ? Et istis quoque <pb n="335" xml:id="p335"
                        />necessariam esse pronunciationem Histrionis Aristoteles negat, quia sine
                        illâ vult placere lengentibus : &amp; totum scenæ apparatum, machinas, modos
                        musicos &amp; id genus alià extrinsecùs ascita minimè artificiosa videri
                        pronunciat. Importunâ quin etiam actorum contentione coactos affirmat Poëtas
                        natiuam tragœdiæ venustatem detrahere, &amp; vltrà pręscriptos à ratione
                        terminos ad maiorem iustâ producere granditatem. O germanos Poëtarum
                        Histriones, qui fratres coegerunt crescere vt claudos exhiberent ! ô vicinam
                        Poëticę Histrioniam, quę afflatu suo tanquam pestilenti sidere totam eius
                        formam obscurauit ! Quod si operam tuam Tragici, Comicique vt perfecti sint,
                        reformidant, vide quo te iure in nobiles Epicorum, Lyricorum, Elegiacorum
                        cohortes inferas atque intrudas. Omni prędicatione dignam poësim prositeris.
                        Assentior : &amp; quando te minùs peritum esse putas, si vis alio die de
                        eius laudibus ex me audies, etiam resectis ijs quæ in alteram partem
                        probabiliter dici solent. Sed Poëtas efferri audies sanctos, graues,
                        innocentes : illos quodam afflatu quasi diuini furoris inflammatos, non
                        fractos &amp; molles, non impudicos &amp; effœminatos &amp; planè tuos, qui
                        Mineruam suam constuprarunt, Musas prostituerunt, Parnassum vestigijs
                        libidinum fœdauerunt. Fabulas probari audies, non Plauti Bacchides, Eunuchum
                        Terentij, sed Sophoclis tragœdias &amp; Euripidis, quarum argumenta sint
                        humanę vitæ documenta, singuli versus singulę sententię : quas qui
                        spectauit, vt Socrates, incitetur ad philosophandum, qui legerit, vt
                        Alexander ab Homero totum Regis officium, vt L. Lucullus ab historicis munus
                        imperatorium, <pb n="336" xml:id="p336"/>sic iste ex ijs libris artem benè
                        viuendi condiscat. Sed vereor vt palato tuo insulsa videatur illa laudatio
                        qui iocis parasiticis, salibus meretricijs, amatorijs pulmentis scenam tuam
                        soles conspergere.</p>
                    <p>Hoc sibi in more institutoque positum significauit, si attendistis, Iudices,
                        cum simplicitatem nostram irrisit, qui venereos illos scrupulos non
                        admittimus, &amp; omnia quibus castitas deflorescit, vt canem &amp; anguem
                            euitamus.<note place="margin"><p><hi rend="i">A Comœdijs nunquam ab est
                                    obscœnitas &amp; turpitude.</hi></p></note> Hoc palam
                        profitentur emissarij theatrorum amatores, qui tantoperè ad istorum fabulas
                        adhinniunt, eas non amari, in quibus non amatur, non placere spectatoribus,
                        in quibus nulla puellę forma placet actoribus : &amp; si quando sui
                        propositi oblitus poëta histrionicus serij &amp; grauis argumenti tragœdiam
                        vendidit, eamque isti egerunt, friget scena ; quoniam in ea caro putida
                        defuerit, nisi elegantem mimum adijciant pro tragematis &amp; bellarijs vt
                        illecebram turpitudinis, otij inutiliter positi corollarium, libidinis
                        appendicem. Hanc in rem mulierculas circunferunt, quarum non minùs domi
                        pudicitia, quam intheatro forma publicatur : quę intrà priuatos parietes
                        suos exercent amores vt in scenâ penitùs ad viuum alienos repræsentent. Hę
                        sunt virtutis scholę quas tu, Rosci, tantoperè prędicabas : hę pręlectiones
                        tanto interuallo sacris concionibus anteponendæ : hi ludi casti atque
                        innocentes rebusp. necessarij ; hi denique magistri sanctitatis. O cœnum ! ô
                        sordes ! ô ciuitatum propudium ! labes iuuentutis ! non satis efferuescebat
                        illa, antequam hę nouę faces subderentur ? non poterat pręceps in flagitium
                        ruere nisi illud tam facili methodo perciperet ? Proh Deus Immortalis,
                        potest-ne plausibilior doctrina maiore cum efficientiâ demonstrari ! ô
                        gymnasia ! ô perditos Gymnosophistas ! libido claro <pb n="337"
                            xml:id="p337"/>meridie, patente domo, titillante sensu, approbantibus
                        omnibus per oculos &amp; aures in animum introducitur, incidit flamma in
                        idoneum fomitem, alitur voluptate, tegitur recordatione, augetur
                        consuetudine ; quod incendium, Iudices, quam morum perniciem, quam famę,
                        opum, corporis ipsius ruinam peruidetis ? Sperate vtiles in bello milites,
                        in curiâ senatores, integros in tribunalibus iudices, sanctos sacrorum
                        pręsides, fidos principibus, commodos Reip. ciues, si in tali eos scholâ
                        educatis. Hoc enim profiteri omnes cogimur vsu rerum &amp; experientiâ
                        edocti, animo per libidines corrupto nihil altum inesse.</p>
                    <p>Vidit hunc scopulum aduersarius, &amp; euitatum credidit illâ veteri &amp;
                        decantatâ responsione, obscœnitatem paucorum culpâ in theatrum irrepsisse,
                        tolli posse facili negotio ; debere certè, quando id vnum graues &amp;
                        honestos oculos offendit.<note place="margin"><p><hi rend="i">Obscœnas
                                    fabulas non edere sæpè sed frustræ promittunt
                                histriones.</hi></p></note> Hoc cum fingeres, Panurge, non
                        animaduertebas tentari à te patientiam iudicum qui vultu auerso, fronte
                        contractâ, indignantium gestu si quid sapis tibi dicebant. Quę,
                            <seg>malum !</seg> ista est inueteratę turpitudinis excusatio ? quandiu
                        rancidam cantilenam plani isti nobis occinent ? quod semper pollicentur,
                        quod millies iam factum putauimus, ne semel quidem fieri potest ? Sexto
                        quoque mense nos inuisunt, primo aditu in vrbem propositâ tabulâ publicè,
                        priuatim per domos nobis recipiunt facturos se vt ciuium verecundię
                        consulatur : non esse de illorum grege qui pudicitiam quęstui habeant : in
                        basilicâ Burgundâ Regi &amp; aulicis iucundo fuisse spectaculo : quid
                        plura ? binas aut ternas principio exhibent magnificas &amp; ab omni
                        voluptatis lenocinio satis expurgatas, quibus cum irretita fuerit hominum
                        etiam optimorum curiositas, redeunt denique ad ingenium &amp; <pb n="338"
                            xml:id="p338"/>sub extremum eò nequiores fiunt, quo diutius perditę
                        consuetudinis torrentem continuerunt. Ita non incautos illudunt, &amp;
                        probitati nostræ insultant eam expugnando. Quod si paucorum id vitium est
                        cur omnes sic viuitis, sic agitis, sic fallitis ? Si corrigi debet certè
                        potest Itaque corrigatur : quoties promissum est, quoties iussimus ?
                        corrigatur : tum demum liberos ipsi nostros manu in theatrum deducemus. Id
                        si fieri non potest, impudenter spondetis : si potest flagitiosè recusatis :
                        vtrunque vobis vrbe nostrâ penitus interdicit, Mihi quidem vestra hæc
                        querela, Iudices, quâ parte vos sępissimè falli doletis iustissima semper
                        visa est. Si tamen ipsi nequitiæ honesta potest prætendi defensio, nego
                        solos in culpâ esse histriones, qui id non faciant quod facere, nolunt : sed
                        vos etiam aliquantùm illâ aspergi maculâ qui tamdiù speraueritis id eos
                        facere velle quod omninò non possunt. Nam vt illę quondam simiæ in puerorum
                        morem comptæ &amp; ornatæ naturam suam tamdiù dissimulare potuerunt, dum
                        nuces in theatrum coniectæ sint : sic isti honestæ formæ artifices, vbi
                        plusculum lucri olfecerint, sponte, atque ipso quasi naturę impetu, in
                        turpissimas bestias degenerant. Non licere autem ipsis non esse nequissimis,
                        sed ea flagitia eorum arti esse innata &amp; in ea penitùs insita, vna mihi
                        ratio persuadet, quam tibi, Panurge, probandam spero, quoniam &amp; ad eam
                        digitum intendisti, sed planè latenter : &amp; vides me non esse ita tibi
                        inimicum vt malitiam tuam aliò non deriuem. Scio equidem liberum tibi olim
                        fuisse artis huius potiùs quàm probę atque ingenuæ delectum ; in quo quantùm
                        peccaueris, hâc pręsertim ingenij bonitate, quantam oratione tuâ
                        perspeximus, ad causam non attinet : Sed vbi semel ad illam rationes omnes
                            <pb n="339" xml:id="p339"/>tuas applicuisti, tum fateor impositam tibi
                        omnis turpitudinis necessitatem, &amp; scelera tua non à te in theatrum
                        illata, sed à theatro potiùs in te tuosque socios deriuata.</p>
                    <p>Quoad enim possum replicare anteacta sęcula, &amp; artis histrionicę prima
                        exordia recordari, semper eam flagitijs contaminatam fuisse comperio.<note
                            place="margin"><p><hi rend="i">Turpitudo in comœdiæ naturâ penitùs
                                    insita est.</hi></p></note> Id autem non ab actoribus primum
                        profluxisse demonstrat Atellanorum honestas : non præcisè ab ipsâ
                        tragœdiarum exhibitione profectum esse probat etiamnum oppidorum &amp;
                        Academiarum consuetudo, in quibus ciues honestissimi, nobiles atque
                        liberaliter educati adolescentes animi causâ personas sustinent, &amp;
                        laudabilia è sacris profanisque literis argumenta, summâ cum dignitate
                        repræsentant. Itaque ad ipsam artem scenicorum pertinet ea M. Tullij
                        reprehensio æquissima, quâ negat vnquam græcorum comœdias, nisi consuetudo
                        vitę pateretur, theatris sua flagitia probaturas. Eodem refertur quod apud
                        Romanos, quorum historia quàm Græcorum nobis notior est, monente ipsorum
                        doctissimo obscenum à scena dictum est : quare turpe inquit, id obscenum
                        est, quod nisi in scœnâ palam dici non debet. Hispalensis autem Isidorus
                        diligens latinitatis indagator idem Theatrum &amp; Prostibulum esse ait, eò
                        quod post ludes exactos ibi meretrices prosternerentur.<note place="margin"
                                    ><p><hi rend="i">Theatrum &amp; prostibulum idem
                            est.</hi></p></note> Quod certè nemini mirum videbitur qui cogitauerit
                        Pompeij theatrum aliud nihil fuisse quàm gradus Veneris templo suppositos :
                        imò vniuersè theatra omnia non alteri Deo, quam Veneri suisse dedicata. Nam
                        si nihil turpitudinis in scenicis potiùs, quàm alijs ludis publicis esse
                        putauerunt Romani, cum Mercurium palestræ, Circo Neptunum, arenæ Martem
                        præposuerint, <pb n="340" xml:id="p340"/>cum theatro non Apollinem Poëtarum
                        Deum, non Mineruam disciplinarum præsidem, non Bacchum ipsum vt Græci, sed
                        Venerem præseferunt ? Certè indignatur Arnobius in Fioralibus ludis
                        flagitiosas res agi, &amp; migratum ab lupanaribus in theatra. Plautus
                        ècontra post spectaculum meretricem promittit, quæ sine auspicibus vltrò
                        nuptum eat. Sunt ergò theatra septa vndique &amp; munita luxuriæ quasi
                        excubijs : quocunque te vertas, vt Sirenes, sic impuræ occurrunt in
                        spectaculis libidines : transitur à lupanaribus in theatra, â theatris in
                        lupanaria reditur, in ipso threatro lupanari constituitur locus ad quem
                        spectatores inuitentur. Viri illi prudentiâ &amp; grauitate præstantes,
                        coram filijs impuberibus aut iurare, aut turpe verbum proferre nefas
                        ducebant, quæ palam adolescentibus præsentibus &amp; dicere &amp; audire
                        religiosum putabitur ? vxorum vinolentiam (&amp; quantùm illa ab adulterio
                        distat ?) probatam osculo, morte plectebant : &amp; ipsam libidinem in
                        theatris, ipsam Venerem per oculos inmissam sine crimine habebant ? Nimirum
                        exterminata è priuatis domibus scelera atque flagitia debuerunt in vrbe
                        locum reperire, quo velut in sentinam, &amp; sordium omnium receptaculum
                        confluerent : quibus qui se vellent oblinere, conferrent eò se se alacres
                        volentes bonis avibus : qui castis &amp; sanctis moribus studerent, ij talis
                        loci contactum effugerent.</p>
                    <p>Hac igitur dictorum licentiâ, hâc impunitate flagitiorum locorum
                        opportunitate, adulteriorum commoditate histriones &amp; ipsos frui, &amp;
                        alios vti docere, tam fuit illis temporibus necessarium, quam doctori medico
                        artem curandorum corporum, philosopho scientiam <pb n="341" xml:id="p341"
                        />indagandæ naturæ, rhetori copiosè dicendi disciplinam tradere.<note
                            place="margin"><p><hi rend="i">Turpes &amp; flagitiosos histriones esse
                                    oportet.</hi></p></note> Nam si verè Tertullianus Theatrum <hi
                            rend="i">propriè Veneris sacrarium, &amp; priuatum consistorium
                            impudicitiæ</hi> nuncupauit ; quos Antistites eiuscemodi templum, quos
                        præsides consistorium, quos genios locus habere potuit pręter histriones ?
                        si tragœdię, quod idem scriptis affirmare non veretur, sunt <hi rend="i"
                            >scelerum auctrices, &amp; libidinum, cruentæ &amp; lasciuæ, impiæ &amp;
                            prodigæ</hi>, eas-ne sic agere posse videntur histriones, sic gestu
                        exprimere, domi meditari, memoriæ infigere, quę est pertinacissima praui
                        custos, vt non illa vitia ad eorum vitam &amp; mores adhærescant ? Id verò
                        in hac hominum consuetudine fieri non posse declarant non tantum Demosthenis
                        in Æschinem actiones, non Ciceronis pro Roscio patrocinium quo multum sudat
                        magnus orator vt Comœdum vnum virum esse bonum iudicibus persuadeat : &amp;
                        verò id nunquam efficeret, nisi simpliciter &amp; seriò affirmaret, tam
                        bonum virum esse, vt eam ob rem vnus esset indignus qui in scenam prodiret :
                        sed maximè grauissima Sanctorum Patrum auctoritas per omnes ætates ab illis
                        Romani Imperij temporibus perpetuâ serie penè ad nos vsque deductâ, qui
                        nihil magis in spectaculis quàm luxuriam impunitam, nihil minùs in
                        histrionibus quàm vitę probitatem deprehenderunt. Quem ego locum non
                        attingo, ne quid de sapientissimi viri qui peroraturus est, oratione &amp;
                        officio videar delibare. Et licet Christiana forte modestia effrenatam illam
                        gentilium licentiam aliquâ ex parte compresserit ; quam amplæ tamen eius
                        reliquiæ, quam fœda vestigia in fabulis remanserint, quotidie ad videndum
                        inuitamur ; De histrionibus auco scire quæ sit hominum opinio. Et ne vllus,
                        non dico vestrûm, <pb n="342" xml:id="p342"/>Iudices, non est enim ordo
                        sanctissimus interrogatione contumeliosâ dignus, sed illorum quos procul
                        stare videtis, eorum opificum qui arte sordidâ quotidie quæstum faciunt ;
                        est-ne inquam qui filium suum patiatur inter Comœdos profiteri ? qui
                        opificium quantum-libet humile &amp; abiectum cum arte scenicâ velit
                        commutari ? qui suum quęsticulum illorum lucris, laborem delicijs, tenuem
                        supellectilem splendido choragio putet oportere postponi ! Quis autem est
                        omnium sensus, quę vox cum prætereuntes digito monstrantur tanquam noui è
                        Peruuio, aut Iaponiâ homines ? quis paulùm honestior à Comœdo salutatus non
                        erubescit ? quis eius notitiam sibi honori ducit, pedem in domum inferre
                        permittit, mensâ hospitioque dignatur ? Vagantur per oppida sine tecto, sine
                        lare, ignotis parentibus quasi vulgò quæsiti, amicis &amp; sodalibus è
                        iuuentutis fæce collectis, incertis facultatibus quę in scenâ corrogatæ, in
                        cœnis dissipantur : operam locant in leuissimâ voluptate hominibus
                        conciliandâ, id perficiunt quinque aut sex vt summum tragœdijs vetustate
                        rancidis, artificio impolitis, argumento lasciuis, dictione vernaculâ
                        suauibus, quibus recitandis, actitandis declamitandis omnia vicinarum vrbium
                        sphæristeria contriuerunt. Quæ vbi sunt exhaustę omnes, nemo quærat num quid
                        ampliùs ? aulęa tolluntur, vasa colliguntur, ludiones euanescunt, idem
                        alibi, idem centies reddituri. Sic in patriâ exules, semper abiecti, nunquam
                        exclusi, vbique viuunt, nullibi habitant, amati &amp; contempti, priuatas
                        domos exhauriunt, tabernas meritorias locupletant ; adueniunt mendici,
                        exeunt inopes, &amp; quod est nouum philosophiæ genus, se ipsis suâque
                        saturitate contenti.</p>
                    <p><pb n="343" xml:id="p343"/>Iam verò illos homines hâc vitæ integritate, his
                        morum infulis ornatos, vobis, Iudices, Panurgus hic offert, qui posteaquam
                        vos in spectaculis exhilauerint, liberos vestros iam grandiores,
                            <seg>&amp;</seg> rhetoricis imbutos disciplinis, artem aptè pronunciandi
                        edoceant, quæ cum illis nata, cum illis moriatur necesse est.<note
                            place="margin"><p><hi rend="i">Falsò assumit aduersarius actionem
                                    oratoriam ab histrionibus perpoliri.</hi></p></note> Nam quo vos
                        obstringetis scelere si aut eloquentiam à Rep. aut actionem ab eloquentiâ,
                        aut artem scenicam ab actione tollitis ? Quod si aliud quidpiam quam quod ex
                        tragicis comicisque rebus edisci potest scire debuisset, si à theatro
                        reflectere oculos, &amp; cœlum suspicere potuisset, si in Astrononum
                        Manilium incidisset, iam locupletes &amp; honestæ domus, omnes histrionibus
                        refertæ essent : neque iam quaternos à vobis asses emendicarent sancti &amp;
                        graues homines, sed honestissimi quique, &amp; publicæ rei priuatæque
                        studiosissimi magnâ ambitione certarent, quis primus Pantomimum in familiam
                        familiaritatemque adscisceret. Aiunt enim astrologi pædagogorum &amp;
                        histrionum eandem essegenituram, sub Aquario adiuncto ad Cepheum. Itaque si
                        cœlo ipso teste, si astris consentientibus, si fatali quâdam, vt cum
                        antiquis loquar, naturæ necessitate, &amp; quasi cognatione coniuncti sunt
                        cum pædagogis histriones, quidni liberis vestris pædagogos ex theatro &amp;
                        histrioniâ prouideatis ? Quid hic agam, nisi me docetis, Iudices, quò me
                        vertam equidem nescio : ita mihi omnes ad effugium exitus seu veritas, seu
                        aduersarij oratio interclusit. Negem eloquentissimos omnibus sęculis viros
                        omne momentum in actione posuisse ? negem omnibus numeris absolutam esse
                        histrionum actionem, plusque illos gestu <pb n="344" xml:id="p344"/>probari
                        sæpè quàm voce ? vtroque autem aptè concinnéque vtentes ea quę dicunt si per
                        se laudabilia sunt, efferre in maius ; si iacent, erigere, &amp; vt
                        vendibilia proponere ? negem histrionibus vsum esse Demonsthenem, aut
                        Ciceronem ? vtendum præcepisse Quintilianum ? hæc cum pro certis
                        compertisque habeantur, quis ferat si dixero quod mihi mens suggerit, quod
                        ratio vehementer suadet, quod causa penè extorquet, alienam esse omnino ab
                        oratoris facultate actionem histrionicam ; ab hâc non modò in illam nihil
                        profectum, sed si rerum repetundarum iudicium exercetur, hanc illi plurimùm
                        debere : denique non oratorem à Roscio, sed ab oratore Roscium didicisse ?
                        Et tamen ita res habet, iudices, id loquuntur historiæ, id auctorum
                        monumenta declarant. Nam actione qui præter cæteros valuit Q. Hortensius
                        Æsopum, &amp; Roscium frequentes habuit, auditores dicam an spectatores ?
                        accurrebant cupidissimè ad eum causas agentem artis ludicræ Coryphæi,
                        defixos in oratoris vultum oculo, smanus, corpus, tenebant histriones
                        præstantissimi : quid diceretur Iudices, ipsi autem quomodo, diceretur omni
                        animorum contentione spectabant, vt gestus in foro discerent, quibus in
                        theatro vterentur.<note place="margin"><p><hi rend="i">Plus venustatis in
                                    agendo ab oratoribus histriones quàm ab histrionibus oratores
                                    acceperunt.</hi></p></note> Itaque per me licet, Ciceronem totum
                        refinxerint ? solum enim quod ab Hortensio mutuum acceperant, id Ciceroni
                        reddiderunt. Esto illorum operâ M. Tullius oratorum princeps &amp; penè
                        regula ad eloquentiæ fastigium conscenderit ; illa scientiæ perfectio à rege
                        fori Hortensio dimanauit. Denique quod Tullius Roscio, id Roscius debet
                        Hortensio. Dicet aliquis, vnde igitur Hortensius tantam rei difficillimæ
                        absolutionem <pb n="345" xml:id="p345"/>est consecutus ? Quæris-ne quî fiat
                        vt in omni disciplinarum genere aliqui sine magno magistrorum præsidio summâ
                        cum laude versentur ? vnde accidat vt in ludis literarijs pueros non paucos
                        videamus annuas in theatris exhibere tragœdias, æquali, si non maiori cum
                        venustate quàm ludiones isti dupondij, qui tam sunt miserâ ad artem suam
                        naturâ, vt ab eâ concinnum versus vnius gestum toto anno vix possint
                        extundere ? Neque enim omnes Roscios esse putandum est, aut Ambiuios :
                        Turpiones certè vidęmus plurimos ore sordido, manibus hirsutis &amp;
                        pinguibus, voce agresti, planipedes, crassipedes, qui cum stolidos agunt in
                        scenâ, eos ipsos esse nemo peierauerit. Nescis quanta vis sit cogitationis,
                        &amp; impressæ in animo notionis : quàm sint aliqui à naturâ facti ad res
                        quaslibet effingendas : quid possit improbus ille labor &amp; industria, cui
                        si non Hortensius, certè Demosthenes acceptam semper retulit actionem. Est
                        enim per sanè ridiculum duobus vulsis &amp; recaluastris ludionibus totam
                        Demosthenis gloriam attribuere : illud ingenium quod victor apud Chęroneam
                        Philippus exhorruit, à mimis nescio quibus arcessere : illam eloquentiam,
                        quam aduersùs Tutores feliciter expertus, contra Midiam, Æschinem, Philippum
                        ipsum gloriosè exercuit, in duos terræ filios refundere.<note place="margin"
                                    ><p><hi rend="i">Demosthenem labor &amp; industria, non
                                    histriones oratorem fecerunt.</hi></p></note> Nimirum
                        balbutientem eius linguam ita soluit Satyrus vt primam artis suæ literam
                        expeditè pronunciaret. Vocis acerbitatem mitigauit, lateri firmitatem
                        addidit Andronicus : cum illisorum fluctuum fragores declamando superaret ;
                        cum ore calculis <pb n="346" xml:id="p346"/>referto, continenti spiritu
                        multos versus recitaret ; cum gestus &amp; ipsum totius corporis habitum in
                        ingenti speculo quæreret ; cum angustissimo in loco pendentem è lacunari
                        hastam penè in humeros demitteret, vt vitiosum motum euitaret, nihil
                        promouebat Demosthenes, sed quasi Sisyphi saxum versaret, instudiorum
                        initijs semper insistebat, donec histriones duo eloquentiæ genij eum manu
                        prehensum in illud consummatæ virtutis culmen educerent. Quod si ab arte
                        scenicâ tam multa, tamque magna accepit beneficia, profectò crudeliter
                        ingratus fuit, qui Æschinem tam malè tractauit : Æschines autem fustuarium
                        meruit, qui Satyri tyronem ipse primarum partium histrio non potuit
                        sustinere.</p>
                    <p>Age verò quid à clarissimis illis Athenarum luminibus didicit, si quid tandem
                        discere potuit, Demosthenes ? Actionem inquis, quam ? oratoriam.<note
                            place="margin"><p><hi rend="i">Actio histrionica in oratoribus à
                                    Cicerone non probatur.</hi></p></note> Audio. qualis autem illa
                        est ? Quærendum ex oratoribus. Præclarè ? Vis ergo consuli Ciceronem, illum
                        quem Æsopo &amp; Roscio addictum gloriaris ? Præ illo neminem alium. Audias
                        igitur oportet quæ sit eius in oratorijs institutionibus sententia. Sanè
                        libenter. Atqui ille atticum oratorem cum informat, actionem in eo requirit
                            <hi rend="i">non tragicam, nec scenæ, sed modicâ iactatione
                            corporis</hi>. Vides nihil hic tuum, si nomen excipis, postulari.
                        Quanquam cur ipso nomine actio tua potiùs futura est, quàm oratorum ? nisi
                        quia fortasse virtutum tuarum caput est, oratoriarum accessio. Alio præterea
                        libro, de toto agendi genere in Crassi oratoris personâ disputans gestum
                        motui subijcit <hi rend="i">non scenicum qui verba exprimat</hi> : laterum
                        inflexionem <pb n="347" xml:id="p347"/>addit <hi rend="i">fortem ac virilem
                            non ab scenâ &amp; histrionibus, sed ab armis, aut etiam à
                        palæstrâ</hi>. Iam-ne sentis Rosci quàm parùm adiumenti actio tua oratoribus
                        importet ? videtur ne tibi gestus histrionicus Demosthenem perfecisse, qui
                        Æschinem suum defecit in concionibus ? Audes prædicare Roscium M. Ciceroni
                        quicquam contulisse, cum hic illum audierit tantùm vt expenderet ?
                        expenderet autem ? imo vt contemneret, vt discuteret, vt expelleret. Nam si
                        quæras à Cicerone ; dic M. Tulli placet ne tibi actio in oratore ? vel
                        maximè : inquiet, Ecce illam apporto, vtere. Quis tu, &amp; vnde ? à Scenâ
                        histrio. Apage cum scenicâ tuâ mollitie. At Roscium &amp; Æsopum amasti.
                        Etiam obloqueris tu ? in theatrum ludio. Aliunde hoc quam à nobis speres ?
                        habeo vnde quæram honestiùs, ab armis, à palæstra : hinc semper ad cauendum
                        petendumque promptus efficiar. Ita quidem ad agnatos Cicero te remittet. Sed
                        Quintilianus luculentus scriptor ac celebris, armis &amp; palæstrâ non
                        contentus, ipsam etiam saltationem destinato ad eloquentiam puero
                        commodiorem arte tuâ tota iudicabit.<note place="margin"><p><hi rend="i"
                                    >Quintiliani consentiens eadem in re iudicium.</hi></p></note>
                        Erubescis Panurge : mira res : vnde hic tibi color ? quid times ? quæ vox à
                        te grauiter accepta est ? an indignaris saltationem leuissimam artem, &amp;
                        censoriâ Catonis notâ iam dudum condemnatam histrionicæ præferri ? an potiùs
                        ad Quintiliani nomen exhorruisti ? at illum honoris causâ appellasti, eius
                        auctoritatem magnoperè extulisti, ad eius testimonium quasi ad Archimedis
                        inuentum exclamasti. Verùm scito illi vt respondeam laudatum à me.
                        Quintilianum : neque enim possum committere vt error hic in plebeiorum <pb
                            n="348" xml:id="p348"/>mentibus diutiùs resideat. Decepisti, Panurge,
                        imperitos, si ex ignorantiâ quam sæpè professus es, veniam mereris : sin ex
                        animi proposito, cum scires alia omnia sentire Fabium, eius verba decurtata
                        protulisti, vt veritatem iudicibus surriperes ; quid expectas nisi vt te
                        ipsi Rhetorum discipulis tradant conuicijs &amp; sibilis verberandum ?
                        Putasti, opinor, vir in omni literaturâ hebes ac rudis ignotum nobis
                        auctorem quasi ex Euandri sepulchro educere, quem possumus ex memoriâ
                        promptiùs expromere quàm tu omnium sphæristeriorum Rolandum aut Syluiam.</p>
                    <p>Quare ante omnia scire te volo, quod inuitissimus iterùm audies, à
                        Quintiliano pluris fieri saltationem arte omni ludicrâ.<note place="margin"
                                    ><p><hi rend="i">Expenditur Quintiliani prolatum ab aduersario
                                    testimonium.</hi></p></note> Deinde vt fraudes tuæ &amp; citati
                        loci calumniæ luce &amp; palam reuincantur : dic si potes quem in vsum
                        adhibere velit Comœdum Fabius Quintilianus ? Pędagogum puero præfici ?
                        Credo, qui cum Chrysippo <hi rend="i">nutrices sapientes, certè quantùm res
                            patietur, optimas</hi> :<note place="margin"><p><hi rend="i"
                                >lib.</hi> 1. <hi rend="i">Instit. orat. c.</hi> 1.</p></note> qui
                        ęquales inter quos educabitur puer eloquentiæ destinatus, illis nutricibus
                        simillimos cuperet, minorem in Pædagogo probitatem requiret.<note
                            place="margin"><p><hi rend="i">l.</hi> 1. <hi rend="i"
                            >c.</hi> 20.</p></note> Domum ergo aduocetur extemporalis doctor,
                        institutorque pueritiæ :<note place="margin"><p><hi rend="i">l.</hi> 1. <hi
                                    rend="i">c.</hi> 17.</p></note> Quam tu Comœdi partem M. Fabio
                        placere affirmas ?<note place="margin"><p><hi rend="i">l.</hi> 1. <hi
                                    rend="i">c.</hi> 19.</p></note> Ipsum spectaculum ?<note
                            place="margin"><p><hi rend="i">l.</hi> 11. <hi rend="i"
                            >c.</hi> 3.</p></note> at illud cum otiosis sermonibus, conuiuijs,
                        tesseris, somno inter <hi rend="i">ineruditas voluptates</hi> enumerat.
                        Corporis decentem &amp; aptum motum qui dicitur ἐυρυθμία ? at eum aliunde
                        quàm à musicâ peti posse negat.<note place="margin"><p><hi rend="i"
                                >l.</hi> 1. <hi rend="i">c.</hi> 19.</p></note> Chironomiam, seu
                        gestus legem ? at eam à palæstricis haberi monet.<note place="margin"><p><hi
                                    rend="i">l.</hi> 1. <hi rend="i">c.</hi> 4.</p></note> E diuerso
                        autem <hi rend="i">manum tremulam, complodere manus, <pb n="349"
                                xml:id="p349"/>&amp; pectus cædere</hi>, quia scenica sunt,
                            respuit.<note place="margin"><p><hi rend="i">l.</hi> 1. <hi rend="i"
                                    >c.</hi> 19.</p></note> Vocis moderationem ad vsum orationis
                        definitam ? at Comœdos pessimè facere arguit qui <hi rend="i">scenas
                            tremulâ, mulieres effeminatâ voce</hi> effingant. Quid igitur, verbo vno
                        gestum ac motum ? at <hi rend="i">ne omnem quidem à Comœdis peti</hi> vult,
                        sed oratoris <hi rend="i">plurimùm abesse</hi> iubet <hi rend="i">à scenico,
                            nec vultu, nec manu, nec excursionibus nimium</hi>. Atenim primum in
                        paruis ingenij signum esse notat, memoriam, alterum imitationem. Certè, sed
                            <hi rend="i">ebrietaiis vitia, amoris, auaritiæ, metus affectum</hi>
                        imitari non permittit : quid ita ? quia neque <hi rend="i">oratori sunt
                            necessaria, &amp; mentem pracipuè in ætate primâ teneram adhuc &amp;
                            rudem inficiunt</hi>. Quod igitur erit eius <hi rend="i">doctoris
                            officium ?</hi> qui vsus ? quæ exercitatio ? <hi rend="i">In primis
                            vitia oris emendabit, vt expressa sint verba</hi> : Rem magnam, Panurge,
                        &amp; difficilem ! quam nutrices blandiùs possint exequi. Obseruabit deinde
                            <hi rend="i">vt recta sit facies dicentis, ne labra distorqueantur</hi>.
                        Hoc materteræ apud nos &amp; amitæ faciunt, amantes aniculæ. Quid ergò
                        postea ? <hi rend="i">Debet etiam docere Comœdus quomodò narrandum, quâ sit
                            auctoritate suadendum</hi>. Eam verò prouinciam cur imponat Comœdo, aut
                        exigi à prætextato puero velit Fabius, equidem non satis perspicio : sapit
                        enim ea pronunciatio annos prouectiores, &amp; ętatem bonorum suorum non
                        ignaram. <hi rend="i">Cæterùm cum legere orationes oportebit</hi>, prima
                        illa pronunciationis rudimenta præteruectum, <hi rend="i">cum virtutes earum
                            iam sentiat</hi>, firmioris paulò vt ætatis, sic iudicij, <hi rend="i"
                            >tum mihi assistat</hi> non histrio emptus de theatro &amp; prostibulo,
                        non otiosus ioculator, non planipes indoctus &amp; inscitus, sed <hi
                            rend="i">diligens aliquis ac peritus, qui non solum lectione
                        format</hi>, quod erat Comœdo munus <pb n="350" xml:id="p350"/>iniunctum,
                            <hi rend="i">verùm etiam ediscere electa ex his cogat</hi>, vt non
                        tantùm externum corporis ornatum &amp; habitum verùm etiam <hi rend="i"
                            >memoriam</hi>, interiorem animi facultatem, quod nunquam Comœdo
                        traditum est, <hi rend="i">exerceat</hi>. Hoc est plenum de arte tuâ.
                        Quintiliani testimonium : hoc profitetur is quo suffragatore vel causam
                        capitis obtinere sperabas. Hæc est tua Panurge, fides, qui decerptis
                        pauculis, grauioribus &amp; euidentioribus prętermissis, triumphas in coronâ
                        quasi Iudicum ignorantiæ securus. Nesciebas videlicet cum voce extra modum
                        absonâ &amp; magnâ illud Fabianum, <hi rend="i">dandum aliquid Comœdo
                            quoque</hi> proclamares, hanc esse Rhetoris mentem vt balbutienti adhuc
                        puero parumper Comœdus adiungatur, qui legere doceat, <hi rend="i">suis
                            quasque literas sonis enunciuri faciat, circà quasdam earum delicias non
                            ferat</hi>. Hos esse in honestis domibus, in oratoris futuri
                        institutione comicæ industriæ terminos definitos : plus vltrà nihil licere :
                        cum puer depositâ togulâ prætextâ caligatus domi apparebit, tum verò
                        celerrimè abigendum histrionem ne vitiorum <hi rend="i">frequens imitatio
                            transeat in mores</hi>. O artem eximiam, quæ in literis suauiter
                        appellandis immoratur ! ô necessariam disciplinam, quam ad id Fabius
                        adhibet, quod audiendis mulieribus, si Tullio fides, maiori cum venustate
                        discitur ! ô ingens ad eloquentiam præsidium, &amp; admirabili Dei
                        prouidentiâ hominibus concessum munus, quod si puero desit, potest à nutrice
                        laudabiliter expleri ! Quid hic agitis adolescentes, quid expectatis ? quin
                        sedetis in theatro noctes &amp; dies Rhetoricæ studiosi ? docent enim
                        nobiles illi magistri quemadmodum <pb n="351" xml:id="p351"/>pusiones
                        blandissimè pappare &amp; lallare possint, qui proximus est ad eloquentiam
                        gradus. Concrepuit tympanum, Panurgus ad spectaculum inuitat ; accurrite
                        vocis flexiones audituri, quas vehementer improbat Fabius ; visuri gestus
                        &amp; motus corporis, quibus Cicero vendibili oratori interdicit :
                        exclamationibus permouendi quas in Æschine risit Demosthenes : &amp; per hæc
                        ad illam flexanimam, &amp; omnium reginam eloquentiam compendiosâ viâ
                        pertingetis. Superi te perdant, circulator vanissime, ita non modò nequam
                        &amp; flagitiosus es, sed etiam facultatis præstantissimæ, &amp; optimæ
                        iuuentutis inimicus.</p>
                    <p>Quod si profanâ in re, in auctore peruulgato tantum consessum dolis &amp;
                        fallacijs circumscribere conatus est, quantò capitaliore malitiâ
                        sanctissimos Ecclesiæ Patres detorsit in alienam à veritate sententiam ? Sed
                        eam causæ partem non attingo ne quid de viri doctissimi qui tertius dicturus
                        est actione detraham. Itaque dum finem dicendi facio, vos oro atque
                        obtestor, Iudices, vt auditas vtrimque rationes æstimetis, momentoque suo
                        ponderetis. Negauit ille scelere vllo constrictos histriones : demonstratum
                        est â me omnibus flagitijs coopertos, ne si velint quidem frugi esse posse.
                        Spectaculorum vtilitatem commemorauit : vos dicente me turpitudinem eorum
                        estis execrati. Artem denique vt Rhetoribus necessariam magnificè
                        ostentauit : vos vt ridiculam explosistis. Quæsiuit in Demosthene, Cicerone,
                        Quintiliano perfugium : ab eo ignominiosè deiectus est. Non hoc nescit ille,
                        se ab æquitate <pb n="352" xml:id="p352"/>causæ penitùs derelictum : sed
                        eundem se hoc in iudicio præbet qui semper fuit, &amp; audacem in agendo,
                        &amp; impudentem in persistendo. Putat vt in scenâ, sic in foro actioni
                        finem plausu &amp; strepitu esse imponendum : aut certè vt in fabulis fieri
                        solet, ex turbulento &amp; implicato negotio sperat emergere lætam sibi
                        sodalibusque suis conuersionem. Eam quâ machinâ sit allaturus, equidem
                        nescio : nam præstigijs apud sapientes &amp; peritos viros quis locus esse
                        possit ? Verùm quoniam suspecti semper isti esse debent de artificio : vos
                        ingrauitatis &amp; constantię gradu decet consistere, donec speculam quâ
                        sibi adhuc blanditur, abiecerit. Quod vt spero clarissimorum apud antiquos
                        ingeniorum auctoritate conficietur, cui nemo prudens vnquam refragari
                        volet : quâ nescio an causæ nostræ bonitas nouis rationibus demonstranda
                        sit, certè quæ sunt à me propositæ confirmabuntur.</p>
                </div>
            </div>
        </body>
    </text>
</TEI>
