<?xml version="1.0" encoding="UTF-8"?>
<?xml-model href="http://oeuvres.github.io/Teinte/teinte.rng" type="application/xml" schematypens="http://relaxng.org/ns/structure/1.0"?>
<?xml-stylesheet type="text/xsl" href="../../Teinte/tei2html.xsl"?>
<?xml-stylesheet type="text/css" href="http://oeuvres.github.io/Teinte/opentei.css"?>
<TEI xmlns="http://www.tei-c.org/ns/1.0" xml:id="cellot_panegyrici_1631.pdf" xml:lang="fr">
  <teiHeader>
    <fileDesc>
      <titleStmt>
        <title>Panegyrici et orationes</title>
        <author key="Cellot, Louis ((1588-1658)">Louis Cellot</author>
      </titleStmt>
      <editionStmt>
        <edition>OBVIL</edition>
        <respStmt>
          <name>François Lecercle</name>
          <resp>Responsable d’édition</resp>
        </respStmt>
        <respStmt>
          <name>Clotilde Thouret</name>
          <resp>Responsable d’édition</resp>
        </respStmt>
      </editionStmt>
      <publicationStmt>
        <publisher>Université Paris-Sorbonne, LABEX OBVIL</publisher>
        <date when="2018"/>
        <idno>http://obvil.sorbonne-universite.site/corpus/haine-theatre/cellot_panegyrici_1631</idno>
        <availability status="restricted">
          <licence target="http://creativecommons.org/licenses/by-nc-nd/3.0/fr/">
            <p>Copyright © 2018 Université Paris-Sorbonne, agissant pour le Laboratoire d’Excellence
              « Observatoire de la vie littéraire » (ci-après dénommé OBVIL).</p>
            <p>Cette ressource électronique protégée par le code de la propriété intellectuelle sur
              les bases de données (L341-1) est mise à disposition de la communauté scientifique
              internationale par l’OBVIL, selon les termes de la licence Creative Commons : «
              Attribution – Pas d’Utilisation Commerciale – Pas de Modification 3.0 France (CC
              BY-NC-ND 3.0 FR) ».</p>
            <p>Attribution : afin de référencer la source, toute utilisation ou publication dérivée
              de cette ressource électronique comportera le nom de l’OBVIL et surtout l’adresse
              Internet de la ressource.</p>
            <p>Pas d’Utilisation Commerciale : dans l’intérêt de la communauté scientifique, toute
              utilisation commerciale est interdite.</p>
            <p>Pas de Modification : l’OBVIL s’engage à améliorer et à corriger cette ressource
              électronique, notamment en intégrant toutes les contributions extérieures. La
              diffusion de versions modifiées de cette ressource n’est pas souhaitable.</p>
          </licence>
        </availability>
      </publicationStmt>
      <sourceDesc>
        <bibl>
          <author>Louis Cellot</author>, <title>Panegyrici et orationes</title>, <date>1631, rééd.
            1641</date>, <pubPlace>Paris</pubPlace>, <publisher>Sébastien Cramoisy</publisher>,
            <biblScope>p. 297-352</biblScope>. </bibl>
      </sourceDesc>
    </fileDesc>
    <profileDesc>
      <creation>
        <date when="1631"/>
      </creation>
      <langUsage>
        <language ident="fr"/>
      </langUsage>
    </profileDesc>
  </teiHeader>
  <text>
    <body>
      <head>Panegyrici et orationes</head>
      <div type="chapter">
        <pb n="297"/>
        <head>ACTIO IN HISTRIONES PANURGUS ORAT PRO HISTRIONIBUS UT IN URBEM ADMISSI ABULAS DOCERE
          PERMITTANTUR.<lb/>ORATIO IX.</head>
        <p>Aspectus vester, Judices, non satis quietus, et frequentia populi, tantusque Concessus
          quantum vix omnibus spectaculis animadverti, dubitare cogunt, vobis-ne, an mihi causæ
          hujus novitas, et judicii conditio insolentior videatur. Nam ad illud tribunal in quo de
          pacis otiique tum publici, tum privati perturbatoribus quæritur, eos homines stare qui in
          amœnissima voluptate civibus suis concilianda operam artemque suam collocant, <pb n="298"
          />æquo animo ferre non potestis : et me, qui aliena persona compositis versibus quasdam
          animi perturbationes ementiri soleo, mutata derepente forma dicendi, de fama atque
          existimatione mea vere ac serio periclitari, vehementer indignor. Quid enim dici potest
          iniquius quam nos a patriæ sinu, a complexu parentum, ab amicorum consuetudine per
          calumniam extrahi ? Credo ut cum Telephum et Peleum agemus in scena, ex animo dolere
          censeamur. Nam quod crimen huic judicio prætexitur ? quid habent accusatores tam grave et
          atrox in vita nostra, rebusque gestis, cur nobis ea urbe interdictum velint, in quam
          Turcas, et ab ipsa barbaria Canadenses admissos esse cognovimus ? Ars, inquiunt, vestra
          ludicra est. Respiravi a magno metu, Judices : putabam enim ab aliquibus meorum comitum
          effossa sepulchra, templa violata, exhaustum ærarium, facta latrocinia, trucidatos
          homines, seditiones excitatas. Verum quod bene feliciterque eveniat, non mores nostri, sed
          fabulæ ; non vitia, sed ludi ; non cœnarum deliciæ, sed scenæ oblectamenta contra majorum
          institutum præter omnium consuetudinem suspensis omnibus, et rei novitate perterrefactis,
          in judicium pertrahuntur. O temporum sanctitatem quæ de jocatione quæstionem constituunt !
          o morum gravitatem quibus lusio capitalis est ! o Censores Craffis, et Catonibus
          severiores qui ridere plusculum, aut ludere, non mitius notandum putant quam parricidii
          crimen et peculatus ! Ars igitur vobis nostra non placet : quis ejus turpitudinem vobis
          renunciavit ? quis theatra oratione depinxit ? quis tragœdias <pb n="299"/>recitavit ? nam
          ad eas non convenitis, homines Musis omnibus et Gratiis inimicissimi. Quæ est autem
          indignitas cæcos de coloribus judicare velle, et quod publico loco, patente theatro, in
          solis hujus luce et conspectu, frequenti honestissimorum hominum corona factum oculis
          usurpare nunquam dignamini ; flagitiosum et impium proclamare ? atque illam ipsam injuriam
          et dolum iniquissimum quo nos circumvenitis, qua oratione prosequar, dum me a scena, in
          qua possum fortasse aliquid, in forum extrahitis, ubi regnare solet eloquentia illa quam
          in concionibus adversum nos exercetis : ut umbraculis assuetum hominem ad pulverem vestrum
          solemque fatigetis. Æquum-ne est, et bonum provocari ab iis qui ætatem in studiis
          literarum contriverunt, hominem de imperitorum plebe ? ab disertissimis viris, qui
          declamandi in cæteros studium nullo unquam tempore intermittunt, eum qui ex commentario
          tantum sapit : cui, postquam præscriptam carminum seriem memoriter pronunciaverit,
          silentium imperatur ? Scio equidem apud Cannas id ab Annibalis calliditate profectum, ut
          Romanorum ora ad solem converteret : non dubito quin loci captandi consilium in Imperatore
          primum esse debeat, et armorum commoditas sit prærogativa victoriæ. Itaque mihi erit
          iniquissima conditione adversus exercitatos istos gladiatores et robustos veteranos
          pugnandum nisi vestra me, Judices, æquitas et prudentia sublevarit. Nolo nos in theatrum
          regredi, et causam ibi nostram agere : stabimus in gradu et campo ab adversariis
          constituto. Sed ne omnia <pb n="300"/>præoccupasse videantur, peto arma commutari, et ea
          abiici quibus illi ad tegendum nocendumque abutuntur. Nam si res agitur doctrina,
          facundia, et severo illo supercilio, quibus apud timidas mulierculas auctoritatem sibi
          confecerunt : quid est quod ego, homo infantissimus hac in causa sperare possim, cui si
          qua historiæ veteris cognitio est, totum debeo tragœdiis quas ago, siqua vis
          exercitatioque publice dicendi, a commentitiis illis animorum in scena perturbationibus
          emanat. Aliquas esse Rhetorum præceptiones audivi tantum, quibus isti nihil non
          persuadeant : dialecticas captiones, et subtilem disputandi loquendique rationem, qua isti
          quem libet irretiunt, vidi qui reformidarent : externam severitatem et vultus tristitiam
          popularem esse semper existimavi. Superest igitur ut polito illo, et adventitio fuco
          penitus rejecto, in nuda et simplici causæ natura consistamus, ea describatur a nobis sine
          copia et amplificatione orationis, ut de re ipsa, non de dicentium facultate
          judicetur.</p>
        <p>Itaque ab importuna adversariorum exaggeratione ad rem ipsam, oculosque vestros, Judices,
          totam controversiam traduco : vos enim sæpe summa cum voluptate fabulas nostras
          spectastis ; ut si cætera me deficerent, sola vestra auctoritas hominum illorum calumniam
          refutare possit.<note place="margin"><hi rend="i">Tria tantum in histrionibus reprehendi
              possunt, Personæ fabulæ, ars ipsa.</hi></note> Verum hoc jam non ago, id volo clare
          vobis ab adversariis enunciari quid in ludis tragœdiisque nostris reprehendendum
          existiment. Certe tria tantum cogitari posse intelligo, quæ vituperii aliquid valeant
          admittere : Nos qui agimus, fabulas quæ aguntur : Ipsam denique artem et disciplinam <pb
            n="301"/>agendi. Atqui personas ipsas si sunt ab omni culpa et vituperatione remotæ, in
          odio esse apud adversarios, quanquam sunt humanitatis inimici, nunquam mihi persuasi.<note
            place="margin"><hi rend="i">Personæ si culpa carent, vituperari non debent.</hi></note>
          Eam igitur maculam qua offenduntur, aut a tragœdiis, aut ab earum docendarum arte oportet
          esse contractam. Dicant ergo vobis audientibus quid in illis reprehensione dignum
          existiment : date veniam interloquendi, gestio meorum Aristarchorum vocem audire, ut
          subito nobilem Poetarum cohortem eorum judiciis obelisque objiciam, ut una litura
          clarissimorum ingeniorum monumenta ex hominum memoria deleant ; ut Sophocles Æschylos,
          Euripides, ut Senecas, Pomponios Secundos, ut sexcentos tragœdiarum scriptores in capitis
          discrimen adducant, quod Poeticæ facultatis nobilissimam partem exercuerint, coluerint,
            ornarint.<note place="margin"><hi rend="i">Tragœdiæ natura sua vitiosæ non
            sunt.</hi></note> Quid ? Dramaticam, sive actuosam pœsim accusare audeas, cujus
          artifices Euripidem Archelaus, Phidippidem Lysimachus, Terentium Lælius et Scipio,
          Melissum Mecænas, Senecam Nero, Plautum universus Populus Romanus summo in honore, et
          pretio habuerunt ? Quid ? Fabularum scriptionem reprehendas, quæ Dionysiis Regibus Patri,
          et Filio, Syllæ Dictatori, Q. Ciceroni Consulis Fratri, Octavio Augusto, Imperii
          principibus : quæ Empedocli Agrigentino, Ioni Chio, Diogeni Sinopensi, Crateti, Thebano,
          Timoni Nicæo, Varroni Romano, sapientiæ antistitibus ita placuit, ut in ea perlibenter
          acrem ingenii vim, solertiamque collocarent ? Tragœdias tu politioris literaturæ hostis
          insectatis ? At non sanctitatis, doctrinæ, eloquentiæ dotibus <pb n="302"/>admirandus
          Gregorius Nazianzenus : non ejus æqualis Apollinarius Syrus, tragicis comicisque rebus
          nullo Græcorum inferior : non Academiæ hac ætate florentissimæ, ne vetera tantum
          commemorem, quarum parietes dramatis illis quotidie circumsonant, quarum typographi
          pulcherrimos hoc in genere partus ingenii, et inter ora literatorum victuros, æternitati
          transmittunt. Nam quid, per Deum immortalem peccat amplius, qui agente poesi, quam qui
          pedestri oratione Christi patientis acerbitates, Absalonis perduellionem, Josephi
          pericula, Pompeii calamitatem, infelicitatem Bruti, Martyrum supplicia prosequitur ?<note
            place="margin"><hi rend="i">Trægicæ poeseos cum historia collatio.</hi></note> Cur
          facinorosius est mortem Cæsaris, casum Sejani, parricidium Orestis, et illas invidiæ
          fortunæque virtutem superantis vicissitudines oculis exhibere agendo, quam subjicere
          mentibus recensendo ? Quis Plutarchos, Thucydides, Livios, Herodotos laude et prædicatione
          dignos existimabit, tragicos autem poetas non aliunde, quam ab illorum fontibus
          scriptionis suæ materiam haurientes, in exilium extra literarum, et sapientiæ orbem
          amandabit ? Ad civilem prudentiam historia invitat ? at poesis magnis ad sapientiam
          itineribus perducit, dum ea commemorat non quæ vere gesta sunt, ab eo qui humanum aliquid
          sit passus, sed quæ a forti et sapiente viro geri debuerunt. Admirabiles animorum motus
          cum summo voluptatis sensu excitat rerum veterum replicata memoria ; at quanto magis
          earundem rerum non emortua lectio, sed viva ac spirans gestio, animos hominum commonet,
          incitat, inflammat ? cum hæc ita evenisse non <pb n="303"/>auribus creditur, sed oculis ;
          nec ut præterita exempla, sed ut pericula præsentia formidantur. Historia vitæ magistra
          non vana prædicatione appellatur ? at quanto firmiora ad bene vivendum præsidia a nostris
          spectaculis hauriuntur ? In iis edomitam superbiam, castigatas intemperantiæ libidines,
          damnatas avaritiæ sordes, iram atque invidiam in seram pœnitentiam et luctus inutiles
          conversas licet intueri. Quod si animorum perturbationibus scenam totam permiscet
          tragœdia, hoc ipsum agit, si Aristoteli creditis, ne iisdem procellis et fluctibus in
          posterum spectatores agitentur.</p>
        <p>Itaque theatra aperimus ut virtutis sacraria, ut publicas probitatis scholas, ut
          officinam modestiæ, ut in tragœdiarum argumentis, tanquam in speculo quilibet se
          intueatur, et quod spinosioribus conclusiunculis philosophi, quod inanibus verborum
          phaleris oratores, quod frigida narratione historici vix ab hominibus extorqueant, hoc
          videndo persuadentur a nobis, ut boni esse velint, ut peccare reformident.<note
            place="margin"><hi rend="i">Tragœdiæ exhibitæ multum afferunt ad virtutem
              adjumenti.</hi></note> Quis enim post spectatam Belisarii exoculationem fortunæ suæ
          nimium tribuat ? quis Maxentio Tiberinis hausto vorticibus non discat in Constantino
          religionem triumphare ? quis ex horribili aut Nabuchodonosoris Assyrii, aut Armenii
          Tigranis transformatione modestior domum non revertatur ? audisti sapientum voces ad
          virtutem ducentium ? eas spreverat Crœsus quem in pyra spectasti. Gravis est tibi
          diuturnior parentum vita ; Chosroes parentem suum excarnificari fecerat, quem filii
          sagittis confossum vidisti. Nepotinis sumptibus <pb n="304"/>rem familiarem exhaurire non
          times ? At Imperator erat Caligula, et immensarum opum dominus, qui tamen post dilapidatum
          vicies ac septies millies HS. a Chærea ob libidinem jugulatus interiit. Hæc est, Judices,
          spectaculorum nostrorum consuetudo, hac doctrina theatra nostra quotidie circumsonant, sic
          juvenes instituimus, hoc frænum adolescentiæ injicimus. Ibi explicantur consilia, quæ
          senes approbent : hic opum formidanda possessio demonstratur, ne divites superbiant : hic
          in sapientibus sanctisque viris paupertas amatur, ne inopes desperent : hic ungulæ,
          equulei, rotæ, ignes martyribus admoventur, ut minore incommodo cœlum emere condiscamus. O
          tragœdiam conscientiæ medicinam ! o theatrum culturam animi, ducem omnis officii, vitæ
          regulam, fontem sanctitatis ! o pretiosam artem et cujuis præferendam quæ quod est in Rep.
          maxime expetendum, civitates ipsas, imo provincias et regna in officio continet, et ad
          virtutem suavissime conducit ! Quid habent Catones ipsi suis in exhedris melius, quid
          sanctius, quid humanæ vitæ convenientius ?<note place="margin"><hi rend="i">Majore cum
              efficientia quam sacræ conciones vitæ honestatem persuadent.</hi></note> Ad virtutem
          hortantur ; nos ducimus : bonorum præmia, impiorum supplicia in hac, in æterna post hanc
          vita cogitanda proponunt ; nos spectanda exhibemus : sanctos laudant in cœlum receptos ;
          nos gradus quibus ipsi ascenderunt, monstramus : imminentem mortis necessitatem
          denunciant ; nos facimus. Hoc tantum differimus quod illi in templis, nos in theatris ;
          illi inter sacra, nos per animorum remissionem ; illi serio, nos ludendo homines ad bonam
          frugem reducimus. Vidistis nonnunquam <pb n="305"/>quam, Judices, illorum aliquos frigere
          in suis illis rostris inter raros anicularum greges, somniculosorum catervas, mendicorum
          manipulos, quibus, quia domi prandere non licet, in templis residere non displicet : aut
          si paulo justiore corona nobilitati sunt, si quid vehementius dicere molliuntur, jactare
          cervices, ferire pulpita, exclamare, lamentari, toto corpore sudare, omni denique dicendi
          ratione paratragœdiari inter otiosos auditores inanissime. Quis ab illa concione melior
          excessit ? quis abstinuit a somno ? quis horam solidam sine tædio exegit ? quis, si
          tympanum increpuerit statim a templo nostra subsellia numerata pecunia non redemit ? Deus
          Immortalis ! quam hic diversa consessus facies, quæ spectantium nobilitas, gravitas,
          frequentia ? quæ audiendi cupiditas, videndi assiduitas ? quam gratum volvitur per ora
          murmur si quid decore gestum, polite dictum, inexpectato productum ? Clamores postulat rei
          præteritæ concinnitas, futura expectatio cohibet : approbare non vacat, quia audire
          delectat : plausum impedit ipsa plausus materia, et exultantes animi, artus subsilientes,
          ora hiantia soli linguæ silentium imperant. Quis hic clepsydras numerat ? quis exitum
          fabulæ ad quem avide properabat, non vidit invitus ? Discedunt corpora, figitur animus in
          theatro, et, quod unum superest, jucunda spectaculi recordatione voluptas anteacta
          regustatur. Hoc est, Judices, homines tractare, hoc est docere virtutem, non illam severo
          et horrido pallio metuendam, sed sua dulcitudine expetendam. Hoc molliuntur
          <?oxy_custom_start type="oxy_content_highlight" color="255,255,0"?>hoc
            <?oxy_custom_end?><pb n="306"
          /><?oxy_custom_start type="oxy_content_highlight" color="255,255,0"?>tæ<?oxy_custom_end?>
          cum honestum bonumque delectando propinant : hoc agunt scenici artifices cum integritatem
          morum, vitiorum turpitudinem, fraudum, et flagitiorum eventa tanquam ex tabula
          repræsentant. Hæc exempla sicas extorquent a furiosorum manibus : hæc rerum humanarum
          vicissitudo inopes a potentiorum injuriis defendit : hæc diuinæ Nemesis duritas latumias
          exhaurit et carceres. Vultis Judices, quis enim de vestra humanitate dubitat ? legis verba
          nunquam effari ? homines ad theatra mittite. Vultis flagitiosos homines scelerum suorum
          stimulis perfodere et cruentare ? cogite spectare tragœdias. Vultis improborum
          conscientiam tanquam equuleo admonere ? in nostris subselliis collocate. Videbunt
          parricidas terreri furiarum tædis ardentibus ; mirabuntur vigilem illum divinitatis oculum
          nihil latere ; produci in apertum scelera omnia, et suppliciis ex improviso subigentibus,
          Deo teste, revinci. Contremiscent totis artubus ad aspectum Tartarei Phlegetontis, et
          ferreum Rhadamanti tribunal accusante conscientia formidabunt. Tum enimvero si quid humani
          sensus habent et ingenii, per me licet, amentiam suam augeant, et eorum flagitia
          æmulentur, quorum supplicia intuebuntur.</p>
        <p>Quid est Cato ? renides ? num conturbo te qui tuis omnibus inflammatis concionibus unum
          alterum-ve, nimis dixi, præfero spectaculum, et in eo vim majorem ad virtutem hominibus
          persuadendam constituo ?<note place="margin"><hi rend="i">Si qui forte tragœdiis ad
              obscœnitatem abutuntur, non ideo penitus tollenda sunt.</hi></note> Subrides ? num
          quid mentior ? num circumvenio Judices ? num <pb n="307"/>decipio consessum hunc universum
          quem testem hac in causa, suffragatoremque habere non renuo ? Effare quid cogites, licet
          interloqui, convince falsitatis si potes, si audes hisce præsentibus. Equidem quæ sint
          animi tui sensa non perspicio : nisi forte cum ea quæ dixi hactenus negare summæ sit
          impudentiæ ; quæ pulchra, quæ honesta, quæ sancta nostris in theatris exercentur malitiose
          prætermittis, ut ad sordes nescio quas tanquam importuna vespa adhærescas. Id nimirum
          objicis quod ad ravim usque declamitare soles, obscœnitate fabularum theatra nostra
          contaminari. Hoc vero si, non dico a me, meisque gregalibus, sed omnino ab honestis ullis
          scenicis fieri, si accidere sæpius, si castas et non superstitiosas aures verbo violari
          confeceris, vicisti, pono arma, herbam porrigo. Sin autem mendiculi aliqui et triobolares
          joculatores circum fora, et compita scurrilem in modum deformati, servitiis et operis
          temere coactis sumptas de trivio cantilenas occinunt, ob eam tu indignitatem graves et
          sapientes comœdos accuses ? in artem præstantissimam refundas si quid forte nonnullorum
          culpa peccatur ? rem penitus ex hominum consuetudine exterminandam contendas qua pauci
          aliqui, et vulgo ignoti histriones abutuntur ? Pecuniam igitur ab hominum manibus excute,
          quæ avaritiæ scelerumque omnium seges est : arma omnia regio tolle interdicto quæ sunt
          furoris et invidiæ comites et administri : judicia pelle de Republ. quibus innocentes
          aliqui per fraudem opprimuntur. Quid ? vites evelli debere censeas si duo tibi in <pb
            n="308"/>agris occurrerint rustici ex vino vacillantes ? Solem e mundo velis eripere si
          necessarium sibi cæcus esse negaverit, nocere etiam luscitiosus juraverit ? Te convenio,
          tecum disputo, integerrime vindex sanctitatis : respondebis opinor ex animi tui sententia
          magne religionis propugnator : habes-ne aliquid in sacris tuis, in ecclesiasticis
          cærimoniis, in cœlestibus Sacramentis a fraude, a superstitione, ab abusu, a sacrilegiis
          tutum penitus atque alienum ? Nulli tremenda cœlo Angelisque mysteria polluunt
          Sacerdotes ? nulli altarium ministri sacras possessiones a piis hominibus traditas, in
          profanos usus, a me enim alia non audies, convertunt ? nulli quæstuosam habent rerum
          sanctissimarum distributionem ? Quid dicam de nundinationibus Præbendarum, de
          supposititiorum redemptionibus, de sacerdotiorum sectionibus, quorum sacrilegiorum tam est
          corroborata institutio, tam alte in iniquitate temporum infixa consuetudo, ut facilius sit
          templa atque aras, quam ejuscemodi dedecus atque obscœnitatem convellere. Accusa igitur
          quæ sunt apud nos augustissima, destrue fana omnia, et sacrificia, sacrorum antistites
          veta reditus annuos possidere. Absit hoc, inquis, sed abusus tollatur. Iniquissime
          mortalium, mysteria illa adversum quæ sine sacrilegio peccari non potest, abusu tantum
          sublato purgari posse pronuncias, et leve aliquod negotium ad exhilarandos homines
          comparatum, si gestu uno, si syllaba a paucis intellecta peccatum est, jubes ex toto
          funditusque deleri ? Calumniarum architecte, fingere audes in majorem privati cujusque, et
          ipsius reip. perniciem redundaturum <pb n="309"/>si quis paulum insolentius lusit, quam si
          sacra omnia sunt violata ?</p>
        <p>Non sic, inquis, sed nullibi abusus toleretur. Præclare, nostris ergo singuli finibus
          circumscribamur : tu tuis sacris, ego lusionibus meis modum imponam : quid in officium
          meum violentus quadru plator involas ? male feriate heautontimorumenos.</p>
        <quote>
          <lg>
            <l>« Tantum-ne est ab re tua otii tibi</l>
            <l>Aliena ut cures, eaque nihil quæ ad te attinent ? »<note place="margin"><hi rend="i"
                  >Corrigendæ sunt ergo quæ honestas et non superstitiosas aures possunt
                  offendere.</hi></note></l>
          </lg>
        </quote>
        <p>Domi cæcitas tibi est, in vicino totus oculus, totus auris, nosti etiam si quid in aurem
          Jupiter Junoni dixerit. Quid ? ita sumus exscelerum colluvione concreti ut nulla apud vos
          habitet pestis perniciosior ? Ita sunt tragœdiæ nostræ in omni flagitiorum obscœnitate
          effusæ, ut in Rep. nihil sit quod prius medicam Censoris manum postulet ? Si tu in
          cervicibus nostris impositus es morum magister, ut videas ne quid Respub. detrimenti
          capiat, ante omnia palliatis tuis sacrificulis injicienda est fibula, extinguendæ
          beneficiorum nundinæ, vindicanda sacrilegiorum atrocitas, mercatorum fraudes et perjuria,
          usuræ, locupletum publicanorum latrocinia, militum stupra et rapinæ, vitilitigatorum
          calumniæ, judiciorum iniquitas comprimenda. In his campis gloriose triumphabit eloquentia
          tua, hic opima de magnis adversariis spolia reportabit oratio : tum denique ad ludos etiam
          nostros virgam extendet censoriam et paulo liberiorem cachinnum faciet capitalem. Quin
          potius ego jam nunc illa te cura et solicitudine libero, si quid rogare permittis. Nam
          mihi tecum prius conveniat oportet quam tragœdias meas verbis optimis exornem. Quid
          appellas <pb n="310"/>tragœdiæ obscœnitatem ? aut hoc verbum in quo argumento ponis ?
          opinor in ludis Floralibus quos Pop. Rom. extrema parte in Catonis præsentia delumbavit.
          Postulas igitur ut illam nudatarum meretricum proterviam a theatris ablegemus ; facile
          negotium quæ nunquam spectata est eam non admittere. Num quid amplius ? nam amantium
          munuscula, rivalium litigia, ephœborum deliciæ, conjugum oscula, Zelotyporum æstus nimis
          hercule delicatus es, si te offendunt, nimis infirmus, si aures vulnerant, nimis
          superstitiosus, si mentem consauciant. Quamquam si hac tantum ratione aditum tibi ad
          theatra nostra quereris interclusum, per me licet bona verba pereant, dum tu concessum
          nostrum cohonestare digneris : ea lege ut nos seria alte cothurnati, et Romane cinctuti
          agamus negotia : tu contracto supercilio, corrugatis naribus, ore colloque rigido risu
          temperare promittas.</p>
        <p>Sentio me, Judices, terminos prætergressum quos mihi ipse posueram, et poeticarum
          tragœdiarum utilitates consectantem, ad artem nostram quæ eas in theatris exhibet, sensim
          esse deductum.<note place="margin"><hi rend="i">Tragœdiarum actores poetis scriptoribus
              sunt suppares.</hi></note> Sed neque Rhetorum istæ partitiones quomodo tractentur
          scire vehementer laboro, neque illud poeticæ scriptionis genus ab actione nostra puto
          sejunctum esse oportere. Siquidem audio lucubrationes illas a sapientissimis viris fuisse
          tantum olim productas, ut Dionysiariis artificibus traderentur : atque istos sic in iis
          exhibendis omnes artis ingeniique nervos contendisse, ut optimis per se operibus
          admirabilem gratiam et venustatem adjicerent, et quod aiunt, tabulas <pb n="311"/>bene
          pictas in bono lumine collocarent. Nimirum illa, honestissimarum artium parens et altrix
          Græcia præmiis propositis tragœdiarum scriptores et actores ad pulcherrimum ingeniorum
          certamen invitabat : quorum alios jam temporum fastidia in tenebris jacere patiuntur ;
          alios Catonum supercilia ex urbibus, atque omnino si possint, e vivis exturbare
          molliuntur. Quam jucundum erat ex omnibus Græciæ populis convocari spectatores : accurrere
          ad Panegyrim frequentissimam Reges maximos, Duces triumphales, Magistratus sanctissimos,
          et ipsa Philosophorum Lycea atque porticus, choragium ministrantibus civitatibus ipsis
          atque provinciis, sedentibus judicibus quos florem orbis delibatum merito diceres, poetas
          eo in concessu, ingeniorum suorum merces proxenetis histrionibus explicare ; auditis
          spectatisque omnibus voce præconis proclamari victorem eum poetam qui absolutissime
          scripsisset, histriones qui venustissime egissent. Quis unquam Olympionica gloriosior
          extitit licet ejus nomine anni notarentur, et in urbem patriam per disjectos muros eam
          coronaturus intraret ? hoc faciebat florens illa viris et ingeniis Græcia : sic ludebat
          fortissimaque pars terrarum sapientissima cum Darios debellaret, Xerxes profligaret,
          Siciliam, et Italiæ par tenteneret, imperaret Persidi, maria occuparet.<note
            place="margin"><hi rend="i">Apud Græcos magno in honore et pretio fuerunt.</hi></note>
          Hæc theatra frequentarunt Cimones, Agesilai, Timoleontes, Miltiades, Epaminondæ,
          Alexandri, Alcibiades : Ex his spectaculis magnos adversus hostes animos hausit
          Themistocles : longe profecto majores, quam e gallorum gallinaceorum aspectu summa cum
          obstinatione pugnantium. Quid <pb n="312"/>de Aristotele dicam, qui illi sapientiæ
          certamini, quod philosophum decebat, leges præscripsit ? Quid de Socrate philosophorum Deo
          qui assiduus in theatris fuit in quibus Euripidis tragœdiæ docebantur. Quid de Lælio
          Romanorum sapientissimo, qui Terentianas comœdias non vanis conjecturis creditur
          conscripsisse ? Unum nominavi Romanum, cum totam in theatro Curionis et Scauri Romam
          spectare liceat, cum scena argentea L. Murenæ summo populi consensu Consulatum
            pepererit.<note place="margin"><hi rend="i">A Romanis locupletati sunt.</hi></note>
          Quid ? publicum non est Pop. Rom. hoc est gravitatis ipsius, de arte ludicra testimonium,
          quod Roscium tanto in pretio habuerit, ut quoties luderet, mille ei denarios diurnos
          assignaret ? quod Æsopus ejus æqualis post illam centenariam patinam sexcentis sestertiis
          æstimatam, moriens filio ducenties HS. reliquit ut is securius margaritas voraret ? Atque
          id ea in urbe factum est in qua Regulus agro suo villicum sine Senatu providere non
          potuit : in qua Cato censor servo uno, equo uno, eoque non toto usus est. Repertæ sunt et
          Pantomimæ foeminæ quæ decies sestertio nupserunt in eo imperio in quo defuncti Tuberonis
          uxor fundum quem unum habebat, vendidit ut dotem reciperet : Cn. Scipionis filiæ dos a
          Senatu numerata est : in quo homines post dictaturam et Consulatum, nisi bubulci fierent,
          angustia rei familiaris premerentur. Deus sancte ! ubi vivimus ? apud quos versamur ? in
          quæ tempora devenimus ? Romana Resp. virtutis et sapientiæ sedes ad miraculum usque
          histriones locupletavit ; et nobis ex ære a volentibus collato terni, quaterni-ve asses
          invidentur : illa virtutis antiquæ <pb n="313"/>medulla Socrates, ille mortalium
          sapientissimus oraculi voce appellatus, ille dux et princeps, et moderator philosophorum
          omnium sua gravitate et constantia indignum esse non putavit, quod superstitiosi nescio
          qui, ut Catonianam simulent severitatem, semel in vita facere hodie dedignantur. Sed hunc
          hominum stuporem, in quem iterum invitus relabor, in præsentia omitto, ut cum omnibus
          constet artem nostram societate, et quasi agnatione quadam cum poesi conjunctam esse,
          atque adeo in partem ejus gloriæ et utilitatis venire ; privata ipsius bona, eaque
          rebuspublicis bene constitutis pernecessaria ex me, judices, hoc loco accipiatis. Sic enim
          in ea non modo nihil vituperatione dignum, nihil bonis artibus legibusque contrarium esse,
          quod tertium proposueram, verum etiam commodi utilitatisque plurimum reperiri
          cognoscetis.</p>
        <p>Dico igitur, et certa ratione conficio civitatum, provinciarumque rectoribus artem
          histrionicam, si adest, studiose conservandam esse ; sin abest, cupide advocandam.<note
            place="margin"><hi rend="i">Ars histrionica Rebus pub. necessaria est ad otium populi
              fallendum.</hi></note> Enimvero cum sic a natura simus instituti, ut ad assiduam
          mentis agitationem, et negotiorum, ut loquuntur, serietatem, acies omnis humana
          retundatur, et corpora ipsa continuo labore exhausta, atque exantlata fatiscant ; illud
          sapientissime est a legislatoribus excogitatum ut statis quibusdam temporibus ferias
          imperarent. Tunc enim animo soluto ac libero, corporibus cessatione reparatis nova quædam
          alacritas dies profestos excipit, et nescio qua aviditate inflammatos homines ad laboris
          vicissitudinem reducit. Eo autem tempore si quis existimatita <pb n="314"/>esse feriandum,
          ut ab omni penitus opere, ab ipsa corporis animique delectatione cessetur : is profecto
          mihi quæ sit hominum consuetudo, quæ rerum humanarum natura, quæ tyrannis otii atque
          inertiæ nondum assecutus esse videtur. Desidebunt ergo in tenebris lustrorum ac stuprorum,
          alea rem familiarem evertent, compotationibus exhaurient, blasphemiis atque perjuriis
          cœlum, terramque funestabunt. Inde amicorum jurgia, conjugum dissidia, furor ex
          vinolentia, ex furore cædes, cædibus familiarum immortales inimicitiæ ; tum publicæ
          dissensiones, crebræ seditiones, assiduæ omnium, ut in bello civili, anxietates, sacrorum
          direptiones, civitatum eversiones. Atque ut hæc non semper eveniant quæ semper timere
          necesse est, quam multi male agere gestiunt, ne nihil agant ? quam multi perotium publicum
          consilia furtim ineunt otium publicum eversura ? Sunt igitur animi negotio aliquo non
          injucundo, non laborioso occupandi, et eruptura in perniciem cogitata, utaquæ conclusæ,
          atque corruptæ, alio derivanda. Quo quidem invento narrant historiæ Arcadas veteres quod
          essent natura ferociores, uti instituisse : iisque ludis illam civium ferocitatem ita
          fuisse temperatam, ut aliquandiu Græco cœlo, et reliquorum humanitate Græcorum non indigni
          visi sint. Sed ut est ingeniorum intempestiva diversitas, et funditus exscindi non potest
          naturæ vitiositas, aiunt ab eorum posteris neglectui habitam ejuscemodi mentis,
          corporumque exercitationem, eosque sic animis obduruisse ut tota Græcia execrabiles
          haberentur. Hic autem revocate in memoriam, <pb n="315"/>Judices, honestas animi
          remissiones, et vel unam hac nostra convenientiorem utilioremque commemorate. Ludos
          permittetis sellularios ut aleam ? at illi sunt virtutis scopuli, bonorum Charybdes,
          voragines patrimoniorum. Imperabitis actuosos ut pilam ut cursum, ut palæstram ? at
          agitatio diuturna labor est, non relaxatio ; defatigatio, non oblectamentum. Conveniant
          igitur in theatrum otiosi, et paucas horas in honestissima voluptate cum animi simul et
          corporis quiete collocent. Hic se totos impendent spectaculis : ibi quaternis assibus
          exitiabilem canis jactum rediment : hic quid agendum sit bonis, quid vitandum felicibus
          ediscent. Nullus ibi popinarum coquinarum que nidor, nullus comessantium discursus,
          tumultus ebriosorum. Silent in theatris infelicium aleatorum blasphemiæ, invidorum jurgia,
          maledicta pedissequorum. In illa denique, ne jam dicta replicem, si Socrates redivivus
          intraret, Platonis sui Academiam nunquam modestiorem fuisse juraret. Sunt hæc profecto
          magna, Judices, et longe magis necessaria, quam aut capere vulgus possit, aut ego dicendo
          exprimere. Vos qui ad gubernacula Reip. sedetis, qui capitalia exercetis judicia, qui paci
          tranquillitatique publicæ præsidetis, quo illa spectent quantum habeant momenti ad
          continendos in officio homines pervidetis.</p>
        <p>Aliud adjungo in eorum adolescentium gratiam qui per collegia, id est seminaria Reip.
          liberalibus disciplinis, præcipueque rhetoricis artibus instituuntur : quas sine
          histrionica perfici non posse constans est Rhetorum omnium sententia, et eloquentissimorum
          virorum usus atque <pb n="316"/>experientia.<note place="margin"><hi rend="i">Ars
              histrionica ad oratorum actionem perpoliendam magnopere conducit.</hi></note> Quid ais
          Cato ? Perii, Judices, nisi subvenitis, ita me gravi et hostili obtutu postulabat ad
          devorandum. Dicam tamen quod omnes sentiunt, neque oculos illos tuos, licet rem novam et
          in scena mea nondum spectatam, reformidabo. Scitum est quas in dicendo partes aptæ
          decoræque actioni, cui pene totum se debere profitebatur, dederit Demosthenes ille
          Græcorum Oratorum vertex : neque levius de ea judicium est aut ejus adversarii Æschinis,
          qui ex histrione factus orator, et per id in Rep. spectatissimus, in æmulo suo male
          formatos gestus arguebat, quo culmen eloquentiæ nondum attigisse monstraret : aut
          Romanorum, ut M. Ciceronis, qui actionem esse quasi corporis quandam eloquentiam affirmat,
          ut Hortensii qui in gestu elaborando plus operæ, atque studii, quam in perficienda posuit
          eloquentia. Sentiebant, videlicet, homines acutissimi, ipsam per se facundiam animos
          hominum invadere non posse nisi eorum aures voci et pronunciationi, oculos gestui, et
          actioni traderet permulcendos. His instructi præsidiis torpentes excitarunt, remissos
          inflammarunt, oppresserunt improbos, judices excæcarunt. Sine actione jacuit doctissimorum
          hominum oratio, quæ eadem in aliis adhibita quas seditiones non extinxit, quæ furiosorum
          tela de corpore Reip. non revellit, quas urbes non optimis fundavit institutis ? Jam tu
          mihi negare aude eximiam illam rhetoricæ partem, illam eloquentiæ vim, et animam, arti
          nostræ acceptam referri debere. Reclamabit statim tuus ille Cicero qui in oratore
            « <quote>vocem tragœdorum gestum pene summorum actorum <pb n="317"
            />requiri</quote> ».<note place="margin"><hi rend="i">Id Ciceronis, Demosthenis,
              Quintiliani auctoritate probature.</hi></note> Docebit te literas Quintilianus qui
          puero quem ad eloquentiam quasi solum præparat, <hi rend="i">dandum aliquid Comœdo
            quoque</hi> præcipit. « <quote>Eatenus qua pronunciandi scientiam futurus orator
            desiderat.</quote> » Audis Aristarche ? Fabius loquitur, et dubitas ? Quintilianus
          præcipit, et abnuis ? Rhetorum magister imperat, et contradicis ? Is qui studia per
          viginti annos crudiendis juvenibus impendit : qui annos præter ea duos legendis
          auctoribus, qui sunt innumerabiles, dedit : qui delectus est ex omni populo Romano, ex
          orbis universi provinciis cui Domitiani Cæsaris nepotes instituendi committerentur : talis
          ille vir ac tantus cum rhetorem futurum instruit, jubet a puero scenicis artificibus
          operam dare : sine illa institutione, et quasi fundamento negat firmum et stabile futurum
          quicquid superstruetur : Et hic nescio quis de grege novitiorum artem totam delere,
          exterminare artifices, evertere theatra, histriones ab hominum societate voce deturbare
          publica, magistratuum edicto conatur, quo, si apud barbaros exularent, essent revocandi.
          Quid enim, per Deum immort. potest esse pulchrius quam si quis a Theodoro didicerit omnium
          quas exhibebit personarum voces sic imitari, ut non effictæ, sed nativæ singularum
          videantur ? quid est admirabilius quam edoceri in omnes se se mutare species, et ab homine
          uno tam multa, tam diversa fieri actionum genera, ut multos esse possis credere, quod
          barbarus ille apud lucianum jurabat ? Atque hoc profecto scivit Quintilianus quantum ars
          oratoria Demostheni, et Ciceroni, quantum isti artificio nostro deberent. Quotus enim
          quisque vestrum non <pb n="318"/>meminit perdito ac penitus suis rebus desperanti
          Demostheni occurisse Satyrum Mimum et paucos Euripidis aut Sophoclis versus eo corporis
          motu et vocis tenore pronunciasse, qui esset convenientissimus : tum vero didicisse
          Demosthenem in apta pronunciatione, rerum quæ dicerentur pretium esse constitutum. Itaque
          ut illam assequeretur eadem qua cætera diligentia constanter et assidue Andronici
          Hypocritæ præcepta audivit, et in ejus disciplina summus Atheniensium orator evasit. M.
          autem Cicero Æsopo Tragœdo, Roscio Comœdo usus præceptoribus, quam non jam eloquentiæ
          solum, verum etiam Reip. Rom. partem non excoluit, conservavit, amplificavit ? Alterum
          igitur Demosthenem pater genuit, alterum Andronicus : neque minus Roscio debet Cicero,
          quam Roma Ciceroni. Per Ciceronem Æsopus P. Clodium fregit, Catilinam ejecit, Lentulum
          suffocavit, Antonium compescuit. Loquentem in Cicerone Roscium timuerunt proscriptorum
          liberi rerum novatum studiosi, tumultuantes in quatuordecim plebeii, Tribuni plebis
          auctore Cæsare crucem Senatori Romano minitantes. Perorante Cicerone cessit Roscio Catonis
          gravitas in causa Murenæ, Sex. Clodii furor in domus restitutione, iracundia Cæsaris in
          Ligarii conservatione. Quam quidem artis utilissimæ ostentationem non ab istis Rhetorum
          arculis, sed ex ipso veritatis sinu depromptani vobis Roscius ipse persuaderet, Judices,
          si nobile ingenii monumentum non sui tantum sæculi hominibus, sed etiam nostræ ætatis
          censoribus exhibere potuisset. Illum enim <?oxy_custom_start type="oxy_content_highlight" color="255,255,0"?>soimus<?oxy_custom_end?>
          <pb n="319"/>scriptis libris elegantibus sane et eruditis, artem histrionicam cum
          eloquentiæ facultate comparasse. Quo in opere quid aliud, per Deum immort. efficere
          potuit, quam quod nunc agimus, actione quæ tota histrionum est, omnem persuadendi vim
          contineri, sine ea rabulas frigere, jacere dictionem, mutam esse ipsam, pene dixerim
          eloquentiam. Quæres autem eam illi mentem injecit ? quam habuit causam operis tam præclari
          animo concipiendi ? studium Ciceronis. Cicero, inquam, ipse oratorum Deus, eam homini
          confidentiam dedit, ut histrioniam, quam vos tantopere contemnitis, reginæ omnium, et
          flexanimæ orationi parem faceret. Nam dum assiduam Roscio dabat operam Tullius, non semel
          in contentionem uterque venit, utrum ille vario gestu, eoque commodo eandem sententiam, an
          hic diverso sermone per eam qua pollebat eloquentiæ ubertatem et gloriam repræsentaret.
          Eximium profecto certamen, Judices, et oculis Pop. Rom. dignum ! quo præstantissima duo
          ingenia, non se tantum invicem agendo, sed ipsam quoque rerum naturam, cujus in varietate
          laus est præcipua, provocabant. Quis nostrum votis omnibus in illud eloquentiæ theatrum
          admitti non cupiisset, in quo dicebat Tullius, agebat Roscius ; et alter in alterum veluti
          transfusus accipiebat a socio maximum artis suæ lumen et gloriæ incitamentum ? Longe
          videlicet utilius quam apud Græcos Glycera, cum pictore Pausia certabat, dispares-ne illa
          flores felicius misceret in coronis, quam hic in tabula peritius deformaret. Et tamen (o
          pessimos rerum æstimatores oculos !) <pb n="320"/>pervenit ad posteritatem pictura quæ
          flosculos referebat : sui vero sæculi metas transgredi non potuit liber ad saluberrimas
          humani generis delicias comparatus.</p>
        <p>Habet igitur multa histrionum exercitatio adjumenta ad oratorum institutionem et ad Reip.
          salutem multa ; quibus si quid in ea mancum et imperfectum est, quod in rebus humanis
          evenire solet, tegere oportuerat ; non res levissimas in crimen vocare, et diem civitati
          dicere quod fractum curis animum honestissima nonnunquam voluptate remittat.<note
            place="margin"><hi rend="i">Respondetur sanctorum patrum testimoniis quæ adversus
              spectacula scenica produci solent.</hi></note> Nam si latet sub formæ venustate nævus
          articuli ; et pictores quædam in tabulis de industria negligunt, quo magis id quod
          præcipue spectari volunt emineat : quid est causæ cur omnia in theatris ad vivum
          resecentur, et histrionum caput ob male curatam reduviam in discrimen vocetur ? Atque quid
          sit illud quod tantopere adversariis nostris displicet jamdiu apud me disquiro solus :
          quod certe ita tenue est, ut aciem meam fugiat, si quid aliud esse dicitur quam hominum
          præjudicium. Satis enim compertum habeo quantum in recitandis adversum non Sanctorum
          Patrum testimoniis irraucescere soleant declamatores nostri : quibus, nisi me fallunt
          libri illi quos apud Pragmaticum depositos video, instructissimi venerunt. Sed ut
          sanctissimos illos fidei nostræ coryphæos, Religionis buccinatores, virtutis antesignanos
          summo semper in honore apud me esse volvi (quicquid isti de nostra impietate
          calumnientur :) sic eorum contra nos voces quanquam multas et graves nunquam mihi
          pertimescendas esse putavi. Etenim cum <pb n="321"/>illis adhuc sæculis vanissimus
          idolorum cultus optimam orbis partem occuparet, essentque theatra Veneri, tragœdiæ ipsæ
          Diis aliis consecratæ in quorum honorem exhibebantur, antistites sapientissimi Christianos
          ab iis celebrandis abducerent, graviter et vere pronunciabant, ad theatra non posse tum
          adiri, nisi per externam saltem superstitionis professionem, per cultum mali dæmonis, per
          fidem Christi ejuratam. Hinc illa dæmonis mulierem in spectaculo arripientis apud
          Tertullianum excusatio « <quote>justissime feci ; in meo eam mueni</quote> ». Hinc ejusdem
          Africani scriptoris argumentum ita colligentis. « <quote>Si ex idololatria universam
            spectaculorum paraturam constare constiterit, indubitate præjudicatum erit etiam ad
            spectacula pertinere renunciationis nostræ testimonium in lavacro, quæ diabolo, et
            pompæ, et angelis ejus sunt mancipata, scilicet, per idololatriam.</quote> » Atque illud
          maxime vos animadvertere cupio, Judices, privatam ejus interdicti causam in scenicis
          spectaculis nullam assignari, sed generaliter spectacula omnia ut circum, ut venationem,
          ut gladiatorium munus prohiberi. Hoc enim graviter, adjuncta etiam Stoicorum porticu
          profitetur author, cum negat Christianis quicquam esse « <quote>dictu, visu, auditu, cum
            insania circi, cum impudicitia theatri, cum atrocitate arenæ cum Xysti
          vanitate</quote> ». Ex quo certe fonte prodiit illa Salviani Massiliensis exaggeratio.
            « <quote>In spectaculis quædam apostasia fidei est, et a symbolis ipsius, et cœlestibus
            sacramentis lethalis prævaricatio.</quote> » Quæ dicta ut ab illis auctoribus prodita
          sunt vobis omnifide quantum memoria suggerit, expono ; ne quid de eorum sensu, aut
          dissimulare tacendo, <pb n="322"/>aut obscurare mutando censear. Sed hæc quantum a sæculi
          nostri moribus abhorreant quis non videt, cum religio Christiana toto orbe propagata
          vanitatem ementitæ divinitatis exclusit ? nullæ jam Diis aræ extruuntur, nulla idolis
          sacra fiunt, ludi celebrantur animi causa non superstitionis. Cessatilla Cypriani querela.
            « <quote>Quod spectaculum sine idolo, quis ludus sine sacrificie, quod certamen non
            consecratum mortuo ?</quote> » Itaque cum id aut solum, aut potissimum in theatris
          accusarint Ecclesiæ optimates, luce meridiana clarius apparet ipsos ita suorum temporum
          censuram exercuisse, ut nostra penitus non attigerint. Jaciant igitur, et immittant in nos
          telum illud quantumlibet adversarii, non pervenient ad famam et existimationem nostram
          nisi forte ut suo illos ferro vulneremus. Nam illud ipsum, Græcos mortalium
          sapientissimos, Romanos omnium gravissimos in humanis ritibus nihil invenisse post
          sacrificia et hecatombas augustius sanctiusque quo Deos, ut aiebant, immortales colerent,
          et placarent, quam scenica spectacula : nonne aperte declarat quam exaggeratam de illis
          opinionem imbibissent ?<note place="margin"><hi rend="i">Græci et Romani post sacrificia
              nihil habuerunt spectaculis scenicis augustius.</hi></note> non enim hic quæritur quam
          veros Deos colerent, sed quam sancte et syncere quos pro veris habebant, adorarent. Nullum
          ergo fuisse publicum et solemne sine ludis sacrificium in funeribus clarorum virorum in
          supplicationibus, in triumphis, in lectisterniis adhibita theatrorum spectacula, in
          urbibus, in oppidis, inter publica et necessaria ædificia non magis aras quam scenas non
          prius templa quam theatra fuisse numerata : et hæc a Græcis inventa et exculta, a <pb
            n="323"/>Romanis avide arrepta, et studiose conservata quis sine admiratione
          spectaculorum audivit ? quis legit sine approbatione theatrorum ? Nemo jam mihi
          Athenienses recenseat, apud quos histrioniam fecisse fuit gloriosum : nemo Ciceronem
          Roscio patrocinatum, theatrum a Pompeio, et Augusto extructum, spectacula regionatim a
          Cæsare exhibita per omnium linguarum histriones, Publium et Laberium mimos spectante
          populo universo ab eodem Cæsare equestri donatos annulo, et in quatuordecim sedere
          jussos : et id genus sexcenta commemoret : sunt enim illa privatorum judicia, quorum
          levior est auctoritas, quando communi gentium omnium consensione, sine lege, sine imperio,
          sine edicto, id est, naturæ ipsius voce spectacula scenica recepta, stabilita, confirmata
          fuisse monstrantur.<note place="margin"><hi rend="i">Naturæ ipsius voce spectaculæ probata
              sunt.</hi></note></p>
        <p>Et vos in eandem venire sententiam dubitabitis ? Judices, plus apud vos ponderis
          habiturum est Agelasti unius interdictum, quam tot Regum et Imperatorum, tot Senatorum et
          Philosophorum, tot populorum atque nationum conspirans voluntas et consuetudo ? An dum
          theatrorum saxa loquantur, expectatis ? hominum consentiente auctoritate contenti non
          estis ? at clamant illa se omnibus sæculis quasi ludum virtutis et scholam modestiæ
          patuisse : apud se civiles ferias et in integra, innocente, religiosa hilaritate positas,
          magistrorum suorum artem Reip. convenientem, juventuti necessariam esse : versari in aulis
          Regum in oculis magistratuum : non minus animo concepturum scelus antiquitate teste, qui
          theatra everterit, quam Xerxem, qui templa, qui aras, qui delubra <pb n="324"/>Græciæ
          disturbavit. Habeant sibi et musis suis Catones melancholiam suam, cur civitati universæ
          voluptatem invident ? cur bonum quo ipsi frui nolunt, omnibus subtrahere molliuntur ? Et
          hoc vestra voce, Judices, fieri posse sperant bipedum stolidissimi, si nesciunt ;
          impudentes, si cogitant tribunal hoc vestrum aram esse justitiæ, sacrarium legum,
          propugnaculum innocentiæ. Vestram æquitatem reis solis scopulum esse ; bonis autem civibus
          portum, anchoram calumniarum turbinibus et tempestate jactatis. Non petimus ali in
          Prytaneo, quod non melius de humano genere meritus Socrates, flagitabat : non ambimus
          magistratus et legationes, quibus infulis histrionum claros Græci rerum omnium æstimatores
          scientissimi decorarunt. Liceat tantum per vos in aris et focis nostris habitare, in sinu
          parentum, in complexu amicorum, in consuetudine civium vivere : interim castissimæ
          voluptatis officinam aperire, et agendo tragœdias efficere ne otiosi cives nihil agere, ut
          negotiosi aliquando nihil agere videantur. Hoc ordines universi expectant, hoc a vobis cum
          civibus postulat peregrina juventus, cui hac vestra sententia et ludum dabitis ætati
          necessarium, et disciplinam olim reipublicæ profuturam.</p>
      </div>
      <div type="chapter">
        <pb n="325"/>
        <head>MODESTINUS PROLATARUM CONFUTATIONE RATIONUM HISTRIONES CUM FABULIS SUIS PROCUL
          AMANDANDOS ESSE DEMONSTRAT.<lb/>ORATIO X.</head>
        <p>Sæpenumero cogitanti mihi de histrionum licentia venit in mentem optare ut aliquando
          daretur ille consessus, apud quem virtutis et modestiæ causam agere, et de tota
          spectaculorum protervitate ex animi mei sententia disserere liceret. Sic enim existimabam,
          sic mihi persuadebam alios temporis fallendi gratia tanquam delectabile negotium, alios
          exemplo tanquam rem indifferentem theatra frequentare, et id ab utrisque ex veteri
          consuetudine potius, et more pristino fieri, quam prudenter atque cogitato celebrari. Quæ
          quidem <pb n="326"/>inconsiderantia si alicujus hominis oratione gravi et libera
          edoceretur, si hoc a se impetrarent homines, ut per otium animo quieto, solutoque rationum
          momenta ponderarent ; sperabam equidem et errore suo, et magistris ad peccandum damnatis,
          tanquam ad aspiciendam veritatis lucem posse revocari. Horum alterum singulari Dei
          beneficio mihi hodierna die obtigisse video ut vobis sedentibus, Judices, ut audiente
          infinita hac corona, quæ ad istud judicium accurrit, quæ sunt olim a me contra scenicorum
          artem cogitata proponam. Alterum erit æquitatis vestræ, prudentiæque conficere ut
          orationem meam, et eorum qui post me dicturi sunt, cum omni diligentia et accuratione
          perpendatis. Atque id quod alia in causa vehementer reformidarem, mihi hoc loco accidisse
          gaudeo, ut erectos ac suspensos animos vestros docta sane ac diserta Panurgi hujusce
          reddiderit oratio, qui licet infantiam imperitiamque suam non semel excusasse visus sit,
          in iis tamen quæ ad causam facerent inveniendis, solertiam ; in enunciandis facundiam ; in
          agendo artem ipse suam omnibus patefecit. Arguant fortasse juvenes isti Rhetorum filii
          quod in aliqua orationis parte non satis ex decoro impudentius egerit ; neque quid
          gravitas vestra, quid dignitas hujus consessus, quid causæ magnitudo postulet,
          animadverterit. Non est enim ita ut arbitraris Panurge, aliud est in scena Ajacem, aliud
          in judicio reum agere, aliud collectam otiosorum turbam fabulis, aliud gravissimos judices
          rationibus mollire : hoc ferre homines in regno tuo coguntur ; in foro, in subselliis,
          apud tribunal non solent. <pb n="327"/>Neque minus contra majorum instituta fecisti cum
          occupato priore ad dicendum loco, in hoc judicium non ut reus, sed velut accusator
          irrupisti. Sed nimirum, licet consilium tuum dissimules, video quo tendas : qui prior
          diceret, eum existimabas non parum sibi præjudicii ad hoc judicium comparaturum. Itaque
          eorum more qui cum valentiore adversario congrediuntur, cum impetum meum sustinere non
          posse prospiceres, mihi cavendi necessitatem imposuisti : ut qui paratus ad accusandum
          veneram, mutata derepente judicii forma in responsione de gradu deturbarer. Quæ conditio,
          quanquam est insolens et iniqua, sic admittetur a me, Judices, ut in hoc certamine arma
          illa quibus ad tegendum instructus apparebo, etiam ad nocendum sumere permittatis. Neque
          enim æquum, bonumque fuerit occupari me totum in evellendis gladiatoris istius telis, nisi
          referire aliquando liceat : et cum præparatam domi accusationem abjudicem, atque repudiem,
          necessarium est ut saltem ab hoste arma accipiam, si pugnare volo lacessitus. Quod non
          potius causæ fiducia mihi persuadet, quam vestra, Judices, humanitas et prudentia, qui
          dicentem illum averso sæpe vultu exhorruistis : ut facile appareret, vos ejus phaleras ad
          populum remittere, et apud aures tam eruditas male mendacia venditari. Et certe si tantum
          a doctis et sapientibus viris ejus audita vox esset, deplorata jam foret theatrorum causa,
          et iste aut ut fraudulentus calumniator, aut ut iniquus prævaricator literam suam in
          fronte gestaret. Sed abusus est vestris auribus dum servit plebeiis ; et qui in hoc
          consessu fraudes suas ab aliis detegi per ignorantiam <pb n="328"/>non posse existimat, ab
          aliis propter humanitatem non debere confidit, veritatem prodit apud sapientes, ut eam
          penitus a populi mente dejiciat. Quam audaciam cum sit e vestra dignitate, reque publica,
          teste populo ipso revinci, idque a me non tacita neque obscura voluntatum testificatione
          requiratis : non permittam fidem hac in parte meam desiderari, quin, ut occurret occasio,
          tabulis etiam in medium prolatis ejus mendacia divulgentur.</p>
        <p>Atque ut incipiam pedem conferre, quærit Panurgus quid difficiles morum magistri in
          tragœdiis suis, quid in arte histrionica, quid in se sodalibusque reprehendant ? Suorum
          quidem innocentiam in tuto esse non dubitat : Histrioniam vero quasi ex altera parte
          respondere poeticæ facultati, et duo esse peregregia humanæ vitæ ornamenta proclamat :
          fabulas denique meram esse philosophiæ medullam, earum autem exhibitionem sacris
          concionibus longe præferendam contestatur. Quæ quam vera existimet, non habeo dicere :
          certe vobis persuasisse sibi persuadet, et etiam num in sinu gaudet, quia inter orandum
          oculis sæpe emissitiis in ima corona reperit qui sibi arriderent. Ego vero, quamquam
          interpellare lætitiam inurbanum est, ne me tamen inter suffragatores suos enumeret,
          præcise respondeo me in arte nequitiam, in fabulis obscœnitatem, in personis infamiam,
          ubique turpitudinem, nullibi pilum probitatis invenire. Quæ omnia jam vobis cognita atque
          perspecta, Judices, pro vestra in omnes benignitate, et in Remp. charitate, oro atque
          obsecro patiamini multitudinem edoceri : ut cum gravem in histriones sententiam
          pronunciabitis, de rei æquitate nemo dubitet ; <pb n="329"/>neque ullus in posterum e
          civibus veritatis ignoratione ad amorem spectaculorum abutatur.<note place="margin"><hi
              rend="i">Ars scenica apud Atticos ab ebriosis inventa, et ex maledictis
            conflata.</hi></note></p>
        <p>Et ut ab arte initium dicendi faciam, a qua velut ab impurissimo fonte in personas et
          fabulas, omne dedecus flagitiumque promanat ; ejus originem, si placet, et incunabula
          considerate : tum ut spero statuetis ita esse ipsi a natura insitam fœditatem ut nulla
          hominum adulatione celari, nulla histrionum industria deleri posse videatur. Sic enim
          accepimus rusticos veteres, non eos quos ab aratris et ligonibus ad prætextas et fasces
          Romani evocabant, sed facetos, et dicaces Atticos per vindemias fervente musto, spumante
          cuppa, labris vuarum succo, genis fæce apprime purpuratis, convicia invicem jactitasse ;
          tum post multiplices choreas, per pagos et κώμας (unde et Comediæ nomen) discurrentes,
          obvios quosque lepidis illis et bonis dictis impetiisse. At non diu in agris et rusticorum
          magalibus morata est illa licentia, sed quod in torcularibus casus invenerat, id in
          urbibus inventum excoluit industria. Nam ut pessima facile proserpunt, invasit urbanos
          adolescentes ea maledictionis dulcedo, et arte quadam rudi jocos illos scriptitarunt :
          deinde velut confirmatis viribus, majore hominum frequentia, promptiore audacia
          proruperunt in satyras : nec ullum licet prudentissimum, licet civitatis principem
          intactum reliquerunt. Itaque concurrebant ad histrionum theatra quasi ad conviciorum
          officinam qui suam profuderant famam, alienæ imminebant ? venalem histrionum vocem, et
          stylum contumeliosum sibi adjungebant improbissimi quique ut in aliorum existimationem <pb
            n="330"/>nullo suo periculo eo confidentius sævirent, quo tutius atque occultius. Deus
          sancte ! quam indignum erat applaudente populi fæce turpissimorum ganeonum vocibus,
          gravissimos et sanctissimos principes Pericles, Alcibiades, Pisistratos, Socrates,
          Thrasybulos lædi atque infamari, proponi spectanda omnibus ficta vitia, quæ si vera
          essent, tamen privatis parietibus cælari debuerant. Hæc tempora nascentis Comœdiæ tanquam
          scopulum caute vitavit adversarius, ne cogeretur agnoscere eam, quam velut filiolam suam
          osculatur, apud impudentes rusticos, inter dolia prognatam, ex ebrietate atque maledictis
          concretam incredibili audacia et importunitate in urbes irrupisse : designasse ad infamiam
          præstantissimos civium, et ea recitando edocuisse flagitia quæ se tantorum virorum
          auctoritate non difficile tuerentur. Memini tamen audire me alios spectaculorum patronos
          qui originis suæ turpitudinem inverecunde, ut omnia publicarent : ejus inventionis
          venustatem, apertæ reprehensionis utilitatem commemorarent : indignarentur homines ea
          facere ausos quæ audire non sustinerent. O censores graves ! o sanctos morum publicorum
          castigatores ! adeone cor cum fronte perdidisse scurras petulantissimos, Balliones
          flagitiosissimos, ut fæcibus ori inductis migrarent subito in novos Solones, et viros
          integerrimos notarent, omnium conviciis exponerent, infami digito monstrarent ? Itaque cum
          alia multa, tum illud justissime instituerunt Græci, in Satiricos illos histriones, qui,
          ut ait ille, nuditate nominum abusi plurimum vitia carpebant, <pb n="331"/>plus homines,
          ut impudentissimo latratu abstinerent, et vel inductis, vel mutatis nominibus, vitæ
          communis vitia non tam verbis reprehenderent, quam actione.<note place="margin"><hi
              rend="i">Reprehensionis specie vitia docentur in Comœdiis.</hi></note></p>
        <p>Sequitur ergo quasi altera ætas comœdiæ, quæ a sui exordio non leviter alienis aspersa
          est maculis, sed in omnium scelerum luto totius corporis vestigiis volutata : simillima
          torrentibus, qui omnia cujusque modi rapiunt, et cum cloacas atque compita perpurgaverint,
          eorum sordibus inquinatissimi feruntur. Atque utinam fecisset Deus Immortalis ut aculeum
          illum aut nunquam sensissent Græci, aut primo quod inflixit vulnere extraxissent ! Utinam
          non Eupolim tantum, sed et uniuersam cum illo Comœdiam a qua sæpe in infamiæ voraginem
          demersus erat Alcibiades, uno impetu oceani vorticibus obruisset ! non tot inde scelera
          hominum vitam, non tot calamitates Rerumpublicarum status, non tot vindictæ divinæ fulmina
          orbem universum pessundedissent. Hac enim licentia ad omnes libidinum impuritates abusi
          Dionysiaci artifices, quas continentiæ strages, quas castitatis cædes non ediderunt ? ubi
          sæpius exposita scorta, ubi licentius redemptæ meretrices, ubi invere cundius audita
          verborum propudia, quam in theatro ? Ignoscite, Judices : plura quæ sentio libere proferre
          non possum : licet enim rei indignitas a me si exponeretur, iracundiam vestram excitatura
          esset ; mihi tamen verba subtrahit verecundia, et tribunalis hujus sanctitas sola rerum
          flagitiosissimarum commemoratione non contaminanda. Equidem Græcorum hoc loco magnopere
          requiro prudentiam, qui se bonorum <pb n="332"/>virorum officio satisfecisse putarunt si
          nomine civium scenicis interdicerent, vitiorum repræsentationem concederent. Nam ut est
          oculorum quam aurium sensus acrior, atque acutior, et mentem ab oculis evocare
          difficillimum est, et flagitia cum naturæ vitio facilius in animum irrepunt quam virtutes,
          tum per oculos quasi fenestras expeditissimas blandissime sese insinuant. Itaque licet
          disciplinæ artesque omnes auditu commode percipiantur ; in vitiorum tamen, ut sic dicam,
          doctrina principem ad intelligendum locum jure suo visus obtinet. Hinc illa pessimi vis
          exempli, et perquam efficax pravi documentum mala actio multis videntibus perpetrata. In
          quo illud etiam lugendum animadverto, scite pictam in tabula deformitatem mirari nos, et
          ridere monstrosum hominem ore distorto, pendente lingua, fluentibus buccis ; qui tamen
          ejus similitudinem speciemque gerere velit, reperiri neminem : cum e diverso morum
          turpitudinem, quod portenti genus longe perniciosius est, spectatam in alio sic amari
          videamus, ut ejus imaginem plurimi homines in vita sua deformare non dubitent. Quid quod
          in his ipsis theatris aurium sensus, quanquam hebetior, asperum nihil et injucundum pati
          potest : oculi nihil alienum respuunt ab honestate ? Nam histrio si una peccavit syllaba
          exsibilatur, atque exploditur : si subsiliit indecore, si digitis turpiter micavit, si ad
          aspectum meretricis expalluit, acclamationibus celebratur. Id vero non semel expertus est
          Euripides tragicorum poetarum gravissimus, qui cum ex personæ, quam inducebat, decoro
          Jouem se neque <pb n="333"/>scire quis esset, neque an esset ullus laborare, scripsisset,
          tumultum populi, cum talia recitarentur, exortum non prius sedavit, quam blasphemos illos
          versus obliterasset. Alia quoque in Tragœdia cum Bellerophontes immensa quædam de pecuniæ
          divitiarumque laudibus prædicaret, consessus universus contra carmen et recitatorem
          exsurrexit : neque erumpens seditio ante composita est, quam prosiliret poeta ipse in
          publicum, et illum auri admiratorem avaritiæ suæ pœnas daturum extrema fabula promitteret.
          Hæc ergo Græcorum nonnulli æquis auribus accipere non potuerunt, et apud alios, fortasse
          et eosdem, apud Romanos quoque haud paulo graviores comœdorum partubus, histrionum
          subagitationibus, nudis floralium meretricibus nemo reclamavit. Nisi forte id in laude
          ponimus quod semel præsente Catone Pop. Rom. ab illo propudioso aspectu sibi abstinentiam
          imperavit. Atqui si bene et honeste scorta nuda in scenam, in oculos omnium producentur,
          quidni coram Catone ? sin autem id fit virtute profligata, prostrata pudicitia, honestate
          prostituta, cur etiam illo absente ? Catonem timuerunt, et cœlum conscium, et vindicem
          Deum non timuerunt. Atque hæc contra oculorum sensum pro auribus non disputo, quod
          existimem nullum castitati vulnus a verbis versibusque apud Comœdos esse metuendum. Scio
          enim quam alte voces prætextatæ in animum descendant, quam firmiter ad memoriam
          adolescentium libidinis ista fax adhærescat, quam multis exitio fuerit ea audire in
          theatris, quæ postea domi regustarent, quæ in familiarium consuetudine <pb n="334"
          />referrent, quæ in lupanaribus exercerent. Sed Histrionum quam ipsi industriam, sapientes
          impudentiam appellant, a Poetarum scriptione discretam esse monstrare volvi, ut cum
          incunabula comœdiæ in rusticorum comessationibus deprehenderitis, robustiorem ætatem in
          edocendis flagitiis positam fuisse intellexeritis, verum judicium de artis ipsius
          sanctitate, et præclara utilitate feratis. Verum cum ad gestus accesserunt verba, cum
          utroque sensu præsentium verecundia tentatur, cum collatis viribus hinc Poetæ, inde
          Histriones hominum castitatem oppugnant : quæ lorica constantiæ tam est fidelis ut illo
          cupidinis telo non perfodiatur ? quæ virtutis arx tam est alte ædificata, ad quam ignea
          veneris sagitta non perveniat ? quæ sanctitatis munitio tam est inexpugnabilis, quam
          duplex ille aries non labefactet, perfringat, evertat ?</p>
        <p>Laudas hic mihi tu, nove Rosci, Poeticam facultatem.<note place="margin"><hi rend="i"
              >Histrionica recitatio a facultate poetica penitus sejuncta est.</hi></note> Quid ad
          te ? quid est affinitatis arti pulcherrimæ cum lutulenta tua actione ? videlicet cum in
          arte tua laudabile nihil occurrat, mutuum sumis e vicina. Geographorum hoc est, quos
          patriæ parvitatis suppudet, quando sola in tabula describenda est : confines circumquaque
          adjiciunt populos oppido liberaliter, ut in eadem membrana Rhenus fluat et Tamesis, et
          unus oculorum conjectus Parisiensem Luparam, et Romanum Capitolium annotet. Ita se magnos
          autumant magnitudine vicinorum. Quanquam quæ illa vicinia est ? quam parum attinet ad
          poe<?oxy_custom_start type="oxy_content_highlight" color="255,255,0"?>tice
          en<?oxy_custom_end?> recitatio ? quam est extraria ? Dramata, collocutiones, diverbia
          quota pars poeseos sunt ? Et istis quoque <pb n="335"/>necessariam esse pronunciationem
          Histrionis Aristoteles negat, quia sine illa vult placere lengentibus : et totum scenæ
          apparatum, machinas, modos musicos et id genus alia extrinsecus ascita minime artificiosa
          videri pronunciat. Importuna quin etiam actorum contentione coactos affirmat Poetas
          nativam tragœdiæ venustatem detrahere, et ultra præscriptos a ratione terminos ad majorem
          justa producere granditatem. O germanos Poetarum Histriones, qui fratres coegerunt
          crescere ut claudos exhiberent ! o vicinam Poeticæ Histrioniam, quæ afflatu suo tanquam
          pestilenti sidere totam ejus formam obscuravit ! Quod si operam tuam Tragici, Comicique ut
          perfecti sint, reformidant, vide quo te jure in nobiles Epicorum, Lyricorum, Elegiacorum
          cohortes inferas atque intrudas. Omni prædicatione dignam poesim prositeris. Assentior :
          et quando te minus peritum esse putas, si vis alio die de ejus laudibus ex me audies,
          etiam resectis iis quæ in alteram partem probabiliter dici solent. Sed Poetas efferri
          audies sanctos, graves, innocentes : illos quodam afflatu quasi divini furoris
          inflammatos, non fractos et molles, non impudicos et effœminatos et plane tuos, qui
          Minervam suam constuprarunt, Musas prostituerunt, Parnassum vestigiis libidinum
          fœdaverunt. Fabulas probari audies, non Plauti Bacchides, Eunuchum Terentii, sed Sophoclis
          tragœdias et Euripidis, quarum argumenta sint humanæ vitæ documenta, singuli versus
          singulæ sententiæ : quas qui spectavit, ut Socrates, incitetur ad philosophandum, qui
          legerit, ut Alexander ab Homero totum Regis officium, ut L. Lucullus ab historicis munus
          imperatorium, <pb n="336"/>sic iste ex iis libris artem bene vivendi condiscat. Sed vereor
          ut palato tuo insulsa videatur illa laudatio qui jocis parasiticis, salibus meretriciis,
          amatoriis pulmentis scenam tuam soles conspergere.</p>
        <p>Hoc sibi in more institutoque positum significavit, si attendistis, Judices, cum
          simplicitatem nostram irrisit, qui venereos illos scrupulos non admittimus, et omnia
          quibus castitas deflorescit, ut canem et anguem evitamus.<note place="margin"><hi rend="i"
              >A Comœdiis nunquam ab est obscœnitas et turpitude.</hi></note> Hoc palam profitentur
          emissarii theatrorum amatores, qui tantopere ad istorum fabulas adhinniunt, eas non amari,
          in quibus non amatur, non placere spectatoribus, in quibus nulla puellæ forma placet
          actoribus : et si quando sui propositi oblitus poeta histrionicus serii et gravis
          argumenti tragœdiam vendidit, eamque isti egerunt, friget scena ; quoniam in ea caro
          putida defuerit, nisi elegantem mimum adjiciant pro tragematis et bellariis ut illecebram
          turpitudinis, otii inutiliter positi corollarium, libidinis appendicem. Hanc in rem
          mulierculas circumferunt, quarum non minus domi pudicitia, quam in theatro forma
          publicatur : quæ intra privatos parietes suos exercent amores ut in scena penitus ad vivum
          alienos repræsentent. Hæ sunt virtutis scholæ quas tu, Rosci, tantopere prædicabas : hæ
          prælectiones tanto intervallo sacris concionibus anteponendæ : hi ludi casti atque
          innocentes rebusp. necessarii ; hi denique magistri sanctitatis. O cœnum ! ô sordes ! ô
          civitatum propudium ! labes juventutis ! non satis effervescebat illa, antequam hæ novæ
          faces subderentur ? non poterat præceps in flagitium ruere nisi illud tam facili methodo
          perciperet ? Proh Deus Immortalis, potest-ne plausibilior doctrina majore cum efficientia
          demonstrari ! o gymnasia ! o perditos Gymnosophistas ! libido claro <pb n="337"/>meridie,
          patente domo, titillante sensu, approbantibus omnibus per oculos et aures in animum
          introducitur, incidit flamma in idoneum fomitem, alitur voluptate, tegitur recordatione,
          augetur consuetudine ; quod incendium, Judices, quam morum perniciem, quam famæ, opum,
          corporis ipsius ruinam pervidetis ? Sperate utiles in bello milites, in curia senatores,
          integros in tribunalibus judices, sanctos sacrorum præsides, fidos principibus, commodos
          Reip. cives, si in tali eos schola educatis. Hoc enim profiteri omnes cogimur usu rerum et
          experientia edocti, animo per libidines corrupto nihil altum inesse.</p>
        <p>Vidit hunc scopulum adversarius, et evitatum credidit illa veteri et decantata
          responsione, obscœnitatem paucorum culpa in theatrum irrepsisse, tolli posse facili
          negotio ; debere certe, quando id unum graves et honestos oculos offendit.<note
            place="margin"><hi rend="i">Obscœnas fabulas non edere sæpe sed frustræ promittunt
              histriones.</hi></note> Hoc cum fingeres, Panurge, non animadvertebas tentari a te
          patientiam judicum qui vultu averso, fronte contracta, indignantium gestu si quid sapis
          tibi dicebant. Quæ, malum ! ista est inveteratæ turpitudinis excusatio ? quandiu rancidam
          cantilenam plani isti nobis occinent ? quod semper pollicentur, quod millies jam factum
          putavimus, ne semel quidem fieri potest ? Sexto quoque mense nos invisunt, primo aditu in
          urbem proposita tabula publice, privatim per domos nobis recipiunt facturos se ut civium
          verecundiæ consulatur : non esse de illorum grege qui pudicitiam quæstui habeant : in
          basilica Burgunda Regi et aulicis jucundo fuisse spectaculo : quid plura ? binas aut
          ternas principio exhibent magnificas et ab omni voluptatis lenocinio satis expurgatas,
          quibus cum irretita fuerit hominum etiam optimorum curiositas, redeunt denique ad ingenium
          et <pb n="338"/>sub extremum eo nequiores fiunt, quo diutius perditæ consuetudinis
          torrentem continuerunt. Ita non incautos illudunt, et probitati nostræ insultant eam
          expugnando. Quod si paucorum id vitium est cur omnes sic vivitis, sic agitis, sic
          fallitis ? Si corrigi debet certe potest Itaque corrigatur : quoties promissum est,
          quoties jussimus ? corrigatur : tum demum liberos ipsi nostros manu in theatrum deducemus.
          Id si fieri non potest, impudenter spondetis : si potest flagitiose recusatis : utrumque
          vobis urbe nostra penitus interdicit, Mihi quidem vestra hæc querela, Judices, qua parte
          vos sæpissime falli doletis justissima semper visa est. Si tamen ipsi nequitiæ honesta
          potest prætendi defensio, nego solos in culpa esse histriones, qui id non faciant quod
          facere, nolunt : sed vos etiam aliquantum illa aspergi macula qui tamdiu speraveritis id
          eos facere velle quod omnino non possunt. Nam ut illæ quondam simiæ in puerorum morem
          comptæ et ornatæ naturam suam tamdiu dissimulare potuerunt, dum nuces in theatrum conjectæ
          sint : sic isti honestæ formæ artifices, ubi plusculum lucri olfecerint, sponte, atque
          ipso quasi naturæ impetu, in turpissimas bestias degenerant. Non licere autem ipsis non
          esse nequissimis, sed ea flagitia eorum arti esse innata et in ea penitus insita, una mihi
          ratio persuadet, quam tibi, Panurge, probandam spero, quoniam et ad eam digitum
          intendisti, sed plane latenter : et vides me non esse ita tibi inimicum ut malitiam tuam
          alio non derivem. Scio equidem liberum tibi olim fuisse artis hujus potius quam probæ
          atque ingenuæ delectum ; in quo quantum peccaveris, hac præsertim ingenii bonitate,
          quantam oratione tua perspeximus, ad causam non attinet : Sed ubi semel ad illam rationes
          omnes <pb n="339"/>tuas applicuisti, tum fateor impositam tibi omnis turpitudinis
          necessitatem, et scelera tua non a te in theatrum illata, sed a theatro potius in te
          tuosque socios derivata.</p>
        <p>Quoad enim possum replicare anteacta sæcula, et artis histrionicæ prima exordia
          recordari, semper eam flagitiis contaminatam fuisse comperio.<note place="margin"><hi
              rend="i">Turpitudo in comœdiæ natura penitus insita est.</hi></note> Id autem non ab
          actoribus primum profluxisse demonstrat Atellanorum honestas : non præcise ab ipsa
          tragœdiarum exhibitione profectum esse probat etiam num oppidorum et Academiarum
          consuetudo, in quibus cives honestissimi, nobiles atque liberaliter educati adolescentes
          animi causa personas sustinent, et laudabilia e sacris profanisque literis argumenta,
          summa cum dignitate repræsentant. Itaque ad ipsam artem scenicorum pertinet ea M. Tullii
          reprehensio æquissima, qua negat unquam græcorum comœdias, nisi consuetudo vitæ pateretur,
          theatris sua flagitia probaturas. Eodem refertur quod apud Romanos, quorum historia quam
          Græcorum nobis notior est, monente ipsorum doctissimo obscenum a scena dictum est : quare
          turpe inquit, id obscenum est, quod nisi in scena palam dici non debet. Hispalensis autem
          Isidorus diligens latinitatis indagator idem Theatrum et Prostibulum esse ait, eo quod
          post ludes exactos ibi meretrices prosternerentur.<note place="margin"><hi rend="i"
              >Theatrum et prostibulum idem est.</hi></note> Quod certe nemini mirum videbitur qui
          cogitaverit Pompeii theatrum aliud nihil fuisse quam gradus Veneris templo suppositos :
          imo universe theatra omnia non alteri Deo, quam Veneri suisse dedicata. Nam si nihil
          turpitudinis in scenicis potius, quam aliis ludis publicis esse putaverunt Romani, cum
          Mercurium palestræ, Circo Neptunum, arenæ Martem præposuerint, <pb n="340"/>cum theatro
          non Apollinem Poetarum Deum, non Minervam disciplinarum præsidem, non Bacchum ipsum ut
          Græci, sed Venerem præseferunt ? Certe indignatur Arnobius in Floralibus ludis flagitiosas
          res agi, et migratum ab lupanaribus in theatra. Plautus econtra post spectaculum
          meretricem promittit, quæ sine auspicibus ultro nuptum eat. Sunt ergo theatra septa
          undique et munita luxuriæ quasi excubiis : quocunque te vertas, ut Sirenes, sic impuræ
          occurrunt in spectaculis libidines : transitur a lupanaribus in theatra, a theatris in
          lupanaria reditur, in ipso theatro lupanari constituitur locus ad quem spectatores
          invitentur. Viri illi prudentia et gravitate præstantes, coram filiis impuberibus aut
          jurare, aut turpe verbum proferre nefas ducebant, quæ palam adolescentibus præsentibus et
          dicere et audire religiosum putabitur ? uxorum vinolentiam (et quantum illa ab adulterio
          distat ?) probatam osculo, morte plectebant : et ipsam libidinem in theatris, ipsam
          Venerem per oculos inmissam sine crimine habebant ? Nimirum exterminata e privatis domibus
          scelera atque flagitia debuerunt in urbe locum reperire, quo velut in sentinam, et sordium
          omnium receptaculum confluerent : quibus qui se vellent oblinere, conferrent eo se se
          alacres volentes bonis avibus : qui castis et sanctis moribus studerent, ii talis loci
          contactum effugerent.</p>
        <p>Hac igitur dictorum licentia, hac impunitate flagitiorum locorum opportunitate,
          adulteriorum commoditate histriones et ipsos frui, et alios uti docere, tam fuit illis
          temporibus necessarium, quam doctori medico artem curandorum corporum, philosopho
          scientiam <pb n="341"/>indagandæ naturæ, rhetori copiose dicendi disciplinam tradere.<note
            place="margin"><hi rend="i">Turpes et flagitiosos histriones esse oportet.</hi></note>
          Nam si vere Tertullianus Theatrum  <hi rend="i">proprie Veneris sacrarium, et privatum
            consistorium impudicitiæ</hi> » nuncupavit ; quos Antistites ejuscemodi templum, quos
          præsides consistorium, quos genios locus habere potuit præter histriones ? si tragœdiæ,
          quod idem scriptis affirmare non veretur, sunt « <hi rend="i">scelerum auctrices, et
            libidinum, cruentæ et lascivæ, impiæ et prodigæ</hi> », eas-ne sic agere posse videntur
          histriones, sic gestu exprimere, domi meditari, memoriæ infigere, quæ est pertinacissima
          pravi custos, ut non illa vitia ad eorum vitam et mores adhærescant ? Id vero in hac
          hominum consuetudine fieri non posse declarant non tantum Demosthenis in Æschinem
          actiones, non Ciceronis pro Roscio patrocinium quo multum sudat magnus orator ut Comœdum
          unum virum esse bonum judicibus persuadeat : et vero id nunquam efficeret, nisi
          simpliciter et serio affirmaret, tam bonum virum esse, ut eam ob rem unus esset indignus
          qui in scenam prodiret : sed maxime gravissima Sanctorum Patrum auctoritas per omnes
          ætates ab illis Romani Imperii temporibus perpetua serie pene ad nos usque deducta, qui
          nihil magis in spectaculis quam luxuriam impunitam, nihil minus in histrionibus quam vitæ
          probitatem deprehenderunt. Quem ego locum non attingo, ne quid de sapientissimi viri qui
          peroraturus est, oratione et officio videar delibare. Et licet Christiana forte modestia
          effrenatam illam gentilium licentiam aliqua ex parte compresserit ; quam amplæ tamen ejus
          reliquiæ, quam fœda vestigia in fabulis remanserint, quotidie ad videndum invitamur ; De
          histrionibus aveo scire quæ sit hominum opinio. Et ne ullus, non dico vestrum, <pb n="342"
          />Judices, non est enim ordo sanctissimus interrogatione contumeliosa dignus, sed illorum
          quos procul stare videtis, eorum opificum qui arte sordida quotidie quæstum faciunt ;
          est-ne inquam qui filium suum patiatur inter Comœdos profiteri ? qui opificium
          quantum-libet humile et abjectum cum arte scenica velit commutari ? qui suum quæsticulum
          illorum lucris, laborem deliciis, tenuem supellectilem splendido choragio putet oportere
          postponi ! Quis autem est omnium sensus, quæ vox cum prætereuntes digito monstrantur
          tanquam novi e Peruvio, aut Japonia homines ? quis paulum honestior a Comœdo salutatus non
          erubescit ? quis ejus notitiam sibi honori ducit, pedem in domum inferre permittit, mensa
          hospitioque dignatur ? Vagantur per oppida sine tecto, sine lare, ignotis parentibus quasi
          vulgo quæsiti, amicis et sodalibus e juventutis fæce collectis, incertis facultatibus quæ
          in scena corrogatæ, in cœnis dissipantur : operam locant in levissima voluptate hominibus
          concilianda, id perficiunt quinque aut sex ut summum tragœdiis vetustate rancidis,
          artificio impolitis, argumento lascivis, dictione vernacula suavibus, quibus recitandis,
          actitandis declamitandis omnia vicinarum urbium sphæristeria contriverunt. Quæ ubi sunt
          exhaustæ omnes, nemo quærat num quid amplius ? aulæa tolluntur, vasa colliguntur, ludiones
          evanescunt, idem alibi, idem centies reddituri. Sic in patria exules, semper abjecti,
          nunquam exclusi, ubique vivunt, nullibi habitant, amati et contempti, privatas domos
          exhauriunt, tabernas meritorias locupletant ; adveniunt mendici, exeunt inopes, et quod
          est novum philosophiæ genus, se ipsis suaque saturitate contenti.</p>
        <pb n="343"/>
        <p>Jam vero illos homines hac vitæ integritate, his morum infulis ornatos, vobis, Judices,
          Panurgus hic offert, qui posteaquam vos in spectaculis exhilaverint, liberos vestros jam
          grandiores, et rhetoricis imbutos disciplinis, artem apte pronunciandi edoceant, quæ cum
          illis nata, cum illis moriatur necesse est.<note place="margin"><hi rend="i">Falso assumit
              adversarius actionem oratoriam ab histrionibus perpoliri.</hi></note> Nam quo vos
          obstringetis scelere si aut eloquentiam a Rep. aut actionem ab eloquentia, aut artem
          scenicam ab actione tollitis ? Quod si aliud quidpiam quam quod ex tragicis comicisque
          rebus edisci potest scire debuisset, si a theatro reflectere oculos, et cœlum suspicere
          potuisset, si in Astrononum Manilium incidisset, jam locupletes et honestæ domus, omnes
          histrionibus refertæ essent : neque jam quaternos a vobis
          <?oxy_custom_start type="oxy_content_highlight" color="255,255,0"?>asses
          <?oxy_custom_end?>emendicarent sancti et graves homines, sed honestissimi quique, et
          publicæ rei privatæque studiosissimi magna ambitione certarent, quis primus Pantomimum in
          familiam familiaritatemque adscisceret. Aiunt enim astrologi pædagogorum et histrionum
          eandem essegenituram, sub Aquario adjuncto ad Cepheum. Itaque si cœlo ipso teste, si
          astris consentientibus, si fatali quadam, ut cum antiquis loquar, naturæ necessitate, et
          quasi cognatione conjuncti sunt cum pædagogis histriones, quidni liberis vestris pædagogos
          ex theatro et histrionia provideatis ? Quid hic agam, nisi me docetis, Judices, quo me
          vertam equidem nescio : ita mihi omnes ad effugium exitus seu veritas, seu adversarii
          oratio interclusit. Negem eloquentissimos omnibus sæculis viros omne momentum in actione
          posuisse ? negem omnibus numeris absolutam esse histrionum actionem, plusque illos gestu
            <pb n="344"/>probari sæpe quam voce ? utroque autem apte concinneque utentes ea quæ
          dicunt si per se laudabilia sunt, efferre in maius ; si jacent, erigere, et ut vendibilia
          proponere ? negem histrionibus usum esse Demonsthenem, aut Ciceronem ? utendum præcepisse
          Quintilianum ? hæc cum pro certis compertisque habeantur, quis ferat si dixero quod mihi
          mens suggerit, quod ratio vehementer suadet, quod causa pene extorquet, alienam esse
          omnino ab oratoris facultate actionem histrionicam ; ab hac non modo in illam nihil
          profectum, sed si rerum repetundarum judicium exercetur, hanc illi plurimum debere :
          denique non oratorem a Roscio, sed ab oratore Roscium didicisse ? Et tamen ita res habet,
          judices, id loquuntur historiæ, id auctorum monumenta declarant. Nam actione qui præter
          cæteros valuit Q. Hortensius Æsopum, et Roscium frequentes habuit, auditores dicam an
          spectatores ? accurrebant cupidissime ad eum causas agentem artis ludicræ Coryphæi,
          defixos in oratoris vultum oculo,
          <?oxy_custom_start type="oxy_content_highlight" color="255,255,0"?>smanus<?oxy_custom_end?>,
          corpus, tenebant histriones præstantissimi : quid diceretur Judices, ipsi autem quomodo,
          diceretur omni animorum contentione spectabant, ut gestus in foro discerent, quibus in
          theatro uterentur.<note place="margin"><hi rend="i">Plus venustatis in agendo ab
              oratoribus histriones quam ab histrionibus oratores acceperunt.</hi></note> Itaque per
          me licet, Ciceronem totum refinxerint ? solum enim quod ab Hortensio mutuum acceperant, id
          Ciceroni reddiderunt. Esto illorum opera M. Tullius oratorum princeps et pene regula ad
          eloquentiæ fastigium conscenderit ; illa scientiæ perfectio a rege fori Hortensio
          dimanavit. Denique quod Tullius Roscio, id Roscius debet Hortensio. Dicet aliquis, unde
          igitur Hortensius tantam rei difficillimæ absolutionem <pb n="345"/>est consecutus ?
          Quæris-ne qui fiat ut in omni disciplinarum genere aliqui sine magno magistrorum præsidio
          summa cum laude versentur ? unde accidat ut in ludis literariis pueros non paucos videamus
          annuas in theatris exhibere tragœdias, æquali, si non majori cum venustate quam ludiones
          isti dupondii, qui tam sunt misera ad artem suam natura, ut ab ea concinnum versus unius
          gestum toto anno vix possint extundere ? Neque enim omnes Roscios esse putandum est, aut
          Ambivios : Turpiones certe videmus plurimos ore sordido, manibus hirsutis et pinguibus,
          voce agresti, planipedes, crassipedes, qui cum stolidos agunt in scena, eos ipsos esse
          nemo pejeraverit. Nescis quanta vis sit cogitationis, et impressæ in animo notionis : quam
          sint aliqui a natura facti ad res quaslibet effingendas : quid possit improbus ille labor
          et industria, cui si non Hortensius, certe Demosthenes acceptam semper retulit actionem.
          Est enim per sane ridiculum duobus vulsis et recalvastris ludionibus totam Demosthenis
          gloriam attribuere : illud ingenium quod victor apud Chæroneam Philippus exhorruit, a
          mimis nescio quibus arcessere : illam eloquentiam, quam adversus Tutores feliciter
          expertus, contra Midiam, Æschinem, Philippum ipsum gloriose exercuit, in duos terræ filios
            refundere.<note place="margin"><hi rend="i">Demosthenem labor et industria, non
              histriones oratorem fecerunt.</hi></note> Nimirum balbutientem ejus linguam ita solvit
          Satyrus ut primam artis suæ literam expedite pronunciaret. Vocis acerbitatem mitigavit,
          lateri firmitatem addidit Andronicus : cum illisorum fluctuum fragores declamando
          superaret ; cum ore calculis <pb n="346"/>referto, continenti spiritu multos versus
          recitaret ; cum gestus et ipsum totius corporis habitum in ingenti speculo quæreret ; cum
          angustissimo in loco pendentem e lacunari hastam pene in humeros demitteret, ut vitiosum
          motum evitaret, nihil promovebat Demosthenes, sed quasi Sisyphi saxum versaret, in
          studiorum initiis semper insistebat, donec histriones duo eloquentiæ genii eum manu
          prehensum in illud consummatæ virtutis culmen educerent. Quod si ab arte scenica tam
          multa, tamque magna accepit beneficia, profecto crudeliter ingratus fuit, qui Æschinem tam
          male tractavit : Æschines autem fustuarium meruit, qui Satyri tyronem ipse primarum
          partium histrio non potuit sustinere.</p>
        <p>Age vero quid a clarissimis illis Athenarum luminibus didicit, si quid tandem discere
          potuit, Demosthenes ? Actionem inquis, quam ? oratoriam.<note place="margin"><hi rend="i"
              >Actio histrionica in oratoribus a Cicerone non probatur.</hi></note> Audio. qualis
          autem illa est ? Quærendum ex oratoribus. Præclare ? Vis ergo consuli Ciceronem, illum
          quem Æsopo et Roscio addictum gloriaris ? Præ illo neminem alium. Audias igitur oportet
          quæ sit ejus in oratoriis institutionibus sententia. Sane libenter. Atqui ille atticum
          oratorem cum informat, actionem in eo requirit « <quote>non tragicam, nec scenæ, sed
            modica jactatione corporis</quote> ». Vides nihil hic tuum, si nomen excipis, postulari.
          Quanquam cur ipso nomine actio tua potius futura est, quam oratorum ? nisi quia fortasse
          virtutum tuarum caput est, oratoriarum accessio. Alio præterea libro, de toto agendi
          genere in Crassi oratoris persona disputans gestum motui subjicit « <quote>non scenicum
            qui verba exprimat</quote> » : laterum inflexionem <pb n="347"/>addit « <quote>fortem ac
            virilem non ab scena et histrionibus, sed ab armis, aut etiam a palæstra</quote> ».
          Jam-ne sentis Rosci quam parum adjumenti actio tua oratoribus importet ? videtur ne tibi
          gestus histrionicus Demosthenem perfecisse, qui Æschinem suum defecit in concionibus ?
          Audes prædicare Roscium M. Ciceroni quicquam contulisse, cum hic illum audierit tantum ut
          expenderet ? expenderet autem ? imo ut contemneret, ut discuteret, ut expelleret. Nam si
          quæras a Cicerone ; dic M. Tulli placet ne tibi actio in oratore ? vel maxime : inquiet,
          Ecce illam apporto, utere. Quis tu, et unde ? a Scena histrio. Apage cum scenica tua
          mollitie. At Roscium et Æsopum amasti. Etiam obloqueris tu ? in theatrum ludio. Aliunde
          hoc quam a nobis speres ? habeo unde quæram honestius, ab armis, a palæstra : hinc semper
          ad cavendum petendumque promptus efficiar. Ita quidem ad agnatos Cicero te remittet. Sed
          Quintilianus luculentus scriptor ac celebris, armis et palæstra non contentus, ipsam etiam
          saltationem destinato ad eloquentiam puero commodiorem arte tua tota judicabit.<note
            place="margin"><hi rend="i">Quintiliani consentiens eadem in re judicium.</hi></note>
          Erubescis Panurge : mira res : unde hic tibi color ? quid times ? quæ vox a te graviter
          accepta est ? an indignaris saltationem levissimam artem, et censoria Catonis nota jam
          dudum condemnatam histrionicæ præferri ? an potius ad Quintiliani nomen exhorruisti ? at
          illum honoris causa appellasti, ejus auctoritatem magnopere extulisti, ad ejus testimonium
          quasi ad Archimedis inventum exclamasti. Verum scito illi ut respondeam laudatum a me.
          Quintilianum : neque enim possum committere ut error hic in plebeiorum <pb n="348"
          />mentibus diutius resideat. Decepisti, Panurge, imperitos, si ex ignorantia quam sæpe
          professus es, veniam mereris : sin ex animi proposito, cum scires alia omnia sentire
          Fabium, ejus verba decurtata protulisti, ut veritatem judicibus surriperes ; quid expectas
          nisi ut te ipsi Rhetorum discipulis tradant conviciis et sibilis verberandum ? Putasti,
          opinor, vir in omni literatura hebes ac rudis ignotum nobis auctorem quasi ex Evandri
          sepulchro educere, quem possumus ex memoria promptius expromere quam tu omnium
          sphæristeriorum Rolandum aut Sylviam.</p>
        <p>Quare ante omnia scire te volo, quod invitissimus iterum audies, a Quintiliano pluris
          fieri saltationem arte omni ludicra.<note place="margin"><hi rend="i">Expenditur
              Quintiliani prolatum ab adversario testimonium.</hi></note> Deinde ut fraudes tuæ et
          citati loci calumniæ luce et palam revincantur : dic si potes quem in usum adhibere velit
          Comœdum Fabius Quintilianus ? Pædagogum puero præfici ? Credo, qui cum Chrysippo
            « <quote>nutrices sapientes, certe quantum res patietur, optimas</quote> » :<note
            place="margin"><hi rend="i">lib.</hi> 1. <hi rend="i">Instit. orat. c.</hi> 1.</note>
          qui æquales inter quos educabitur puer eloquentiæ destinatus, illis nutricibus simillimos
          cuperet, minorem in Pædagogo probitatem requiret.<note place="margin"><hi rend="i"
            >l.</hi> 1. <hi rend="i">c.</hi> 20.</note> Domum ergo advocetur extemporalis doctor,
          institutorque pueritiæ :<note place="margin"><hi rend="i">l.</hi> 1. <hi rend="i"
            >c.</hi> 17.</note> Quam tu Comœdi partem M. Fabio placere affirmas ?<note
            place="margin"><hi rend="i">l.</hi> 1. <hi rend="i">c.</hi> 19.</note> Ipsum
            spectaculum ?<note place="margin"><hi rend="i">l.</hi> 11. <hi rend="i"
            >c.</hi> 3.</note> at illud cum otiosis sermonibus, conviviis, tesseris, somno inter <hi
            rend="i">ineruditas voluptates</hi> enumerat. Corporis decentem et aptum motum qui
          dicitur ἐυρυθμία ? at eum aliunde quam a musica peti posse negat.<note place="margin"><hi
              rend="i">l.</hi> 1. <hi rend="i">c.</hi> 19.</note> Chironomiam, seu gestus legem ? at
          eam a palæstricis haberi monet.<note place="margin"><hi rend="i">l.</hi> 1. <hi rend="i"
              >c.</hi> 4.</note> E diverso autem « <quote>manum tremulam, complodere manus, <pb
              n="349"/>et pectus cædere</quote> », quia scenica sunt, respuit.<note place="margin"
              ><hi rend="i">l.</hi> 1. <hi rend="i">c.</hi> 19.</note> Vocis moderationem ad usum
          orationis definitam ? at Comœdos pessime facere arguit qui « <quote>scenas tremula,
            mulieres effeminata voce</quote> » effingant. Quid igitur, verbo uno gestum ac motum ?
          at « <quote>ne omnem quidem a Comœdis peti</quote> » vult, sed oratoris « <quote>plurimum
            abesse</quote> » jubet « <quote>a scenico, nec vultu, nec manu, nec excursionibus
            nimium</quote> ». Atenim primum in parvis ingenii signum esse notat, memoriam, alterum
          imitationem. Certe, sed « <quote>ebrietaiis vitia, amoris, avaritiæ, metus
            affectum</quote> » imitari non permittit : quid ita ? quia neque « <quote>oratori sunt
            necessaria, et mentem præcipue in ætate prima teneram adhuc et rudem
          inficiunt</quote> ». Quod igitur erit ejus « <quote>doctoris officium</quote> » ? qui
          usus ? quæ exercitatio ? « <quote>In primis vitia oris emendabit, ut expressa sint
            verba</quote> » : Rem magnam, Panurge, et difficilem ! quam nutrices blandius possint
          exequi. Observabit deinde « <quote>ut recta sit facies dicentis, ne labra
            distorqueantur</quote> ». Hoc materteræ apud nos et amitæ faciunt, amantes aniculæ. Quid
          ergo postea ? « <quote>Debet etiam docere Comœdus quomodo narrandum, qua sit auctoritate
            suadendum</quote> ». Eam vero provinciam cur imponat Comœdo, aut exigi a prætextato
          puero velit Fabius, equidem non satis perspicio : sapit enim ea pronunciatio annos
          provectiores, et ætatem bonorum suorum non ignaram. « <quote>Cæterum cum legere orationes
            oportebit</quote> », prima illa pronunciationis rudimenta prætervectum, « <quote>cum
            virtutes earum jam sentiat</quote> », firmioris paulo ut ætatis, sic judicii,
            « <quote>tum mihi assistat</quote> » non histrio emptus de theatro et prostibulo, non
          otiosus joculator, non planipes indoctus et inscitus, sed « <quote>diligens aliquis ac
            peritus, qui non solum lectione format</quote> », quod erat Comœdo munus <pb n="350"
          />injunctum, « <quote>verum etiam ediscere electa ex his cogat</quote> », ut non tantum
          externum corporis ornatum et habitum verum etiam « <quote>memoriam</quote> », interiorem
          animi facultatem, quod nunquam Comœdo traditum est, « <quote>exerceat</quote> ». Hoc est
          plenum de arte tua. Quintiliani testimonium : hoc profitetur is quo suffragatore vel
          causam capitis obtinere sperabas. Hæc est tua Panurge, fides, qui decerptis pauculis,
          gravioribus et evidentioribus prætermissis, triumphas in corona quasi Iudicum ignorantiæ
          securus. Nesciebas videlicet cum voce extra modum absona et magna illud Fabianum,
            « <quote>dandum aliquid Comœdo quoque</quote> » proclamares, hanc esse Rhetoris mentem
          ut balbutienti adhuc puero parumper Comœdus adjungatur, qui legere doceat, « <quote>suis
            quasque literas sonis enunciari faciat, circa quasdam earum delicias non
          ferat</quote> ». Hos esse in honestis domibus, in oratoris futuri institutione comicæ
          industriæ terminos definitos : plus ultra nihil licere : cum puer deposita togula prætexta
          caligatus domi apparebit, tum vero celerrime abigendum histrionem ne vitiorum
            « <quote>frequens imitatio transeat in mores</quote> ». O artem eximiam, quæ in literis
          suaviter appellandis immoratur ! o necessariam disciplinam, quam ad id Fabius adhibet,
          quod audiendis mulieribus, si Tullio fides, majori cum venustate discitur ! o ingens ad
          eloquentiam præsidium, et admirabili Dei providentia hominibus concessum munus, quod si
          puero desit, potest a nutrice laudabiliter expleri ! Quid hic agitis adolescentes, quid
          expectatis ? quin sedetis in theatro noctes et dies Rhetoricæ studiosi ? docent enim
          nobiles illi magistri quem admodum <pb n="351"/>pusiones blandissime pappare et lallare
          possint, qui proximus est ad eloquentiam gradus. Concrepuit tympanum, Panurgus ad
          spectaculum invitat ; accurrite vocis flexiones audituri, quas vehementer improbat
          Fabius ; visuri gestus et motus corporis, quibus Cicero vendibili oratori interdicit :
          exclamationibus permovendi quas in Æschine risit Demosthenes : et per hæc ad illam
          flexanimam, et omnium reginam eloquentiam compendiosa via pertingetis. Superi te perdant,
          circulator vanissime, ita non modo nequam et flagitiosus es, sed etiam facultatis
          præstantissimæ, et optimæ juventutis inimicus.</p>
        <p>Quod si profana in re, in auctore pervulgato tantum consessum dolis et fallaciis
          circumscribere conatus est, quanto capitaliore malitia sanctissimos Ecclesiæ Patres
          detorsit in alienam a veritate sententiam ? Sed eam causæ partem non attingo ne quid de
          viri doctissimi qui tertius dicturus est actione detraham. Itaque dum finem dicendi facio,
          vos oro atque obtestor, Judices, ut auditas utrimque rationes æstimetis, momentoque suo
          ponderetis. Negavit ille scelere ullo constrictos histriones : demonstratum est a me
          omnibus flagitiis coopertos, ne si velint quidem frugi esse posse. Spectaculorum
          utilitatem commemoravit : vos dicente me turpitudinem eorum estis execrati. Artem denique
          ut Rhetoribus necessariam magnifice ostentavit : vos ut ridiculam explosistis. Quæsivit in
          Demosthene, Cicerone, Quintiliano perfugium : ab eo ignominiose dejectus est. Non hoc
          nescit ille, se ab æquitate <pb n="352"/>causæ penitus derelictum : sed eundem se hoc in
          judicio præbet qui semper fuit, et audacem in agendo, et impudentem in persistendo. Putat
          ut in scena, sic in foro actioni finem plausu et strepitu esse imponendum : aut certe ut
          in fabulis fieri solet, ex turbulento et implicato negotio sperat emergere lætam sibi
          sodalibusque suis conversionem. Eam qua machina sit allaturus, equidem nescio : nam
          præstigiis apud sapientes et peritos viros quis locus esse possit ? Verum quoniam suspecti
          semper isti esse debent de artificio : vos ingravitatis et constantiæ gradu decet
          consistere, donec speculam qua sibi adhuc blanditur, abjecerit. Quod ut spero
          clarissimorum apud antiquos ingeniorum auctoritate conficietur, cui nemo prudens unquam
          refragari volet : qua nescio an causæ nostræ bonitas novis rationibus demonstranda sit,
          certe quæ sunt a me propositæ confirmabuntur.</p>
      </div>

    </body>
  </text>
</TEI>
