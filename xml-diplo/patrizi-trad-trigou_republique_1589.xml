<?xml version="1.0" encoding="UTF-8"?>
<?xml-model href="http://oeuvres.github.io/Teinte/teinte.rng" type="application/xml" schematypens="http://relaxng.org/ns/structure/1.0"?> 
<?xml-stylesheet type="text/xsl" href="../../Teinte/tei2html.xsl"?> <?xml-stylesheet type="text/css" href="http://oeuvres.github.io/Teinte/opentei.css"?> 
<TEI xmlns="http://www.tei-c.org/ns/1.0" xml:id="patrizi-trad-trigou_republique_1589" xml:lang="fr">
  <teiHeader>
    <fileDesc>
      <titleStmt>
        <title>De l’institution de la république</title>
        <author>Patrizi, Fransceco / Tigeou</author>
      </titleStmt>
      <editionStmt>
        <edition>OBVIL</edition>
        <respStmt>
          <name>François Lecercle</name>
          <resp>Responsable d’édition</resp>
        </respStmt>
        <respStmt>
          <name>Clotilde Thouret</name>
          <resp>Responsable d’édition</resp>
        </respStmt>
      </editionStmt>
      <publicationStmt>
        <publisher>Université Paris-Sorbonne, LABEX OBVIL</publisher>
        <date when="2016"/>
        <availability status="restricted">
          <licence target="http://creativecommons.org/licenses/by-nc-nd/3.0/fr/">
            <p>Copyright © 2016 Université Paris-Sorbonne, agissant pour le Laboratoire d’Excellence « Observatoire de la vie littéraire » (ci-après dénommé OBVIL).</p>
            <p>Cette ressource électronique protégée par le code de la propriété intellectuelle sur les bases de données (L341-1) est mise à disposition de la communauté scientifique internationale par l’OBVIL, selon les termes de la licence Creative Commons : « Attribution – Pas d’Utilisation Commerciale – Pas de Modification 3.0 France (CC BY-NC-ND 3.0 FR) ».</p>
            <p>Attribution : afin de référencer la source, toute utilisation ou publication dérivée de cette ressource électroniques comportera le nom de l’OBVIL et surtout l’adresse Internet de la ressource.</p>
            <p>Pas d’Utilisation Commerciale : dans l’intérêt de la communauté scientifique, toute utilisation commerciale est interdite.</p>
            <p>Pas de Modification : l’OBVIL s’engage à améliorer et à corriger cette ressource électronique, notamment en intégrant toutes les contributions extérieures. La diffusion de versions modifiées de cette ressource n’est pas souhaitable.</p>
          </licence>
        </availability>
      </publicationStmt>
      <sourceDesc>
        <bibl>
          <title>De l’institution de la république</title>
          <author>Patrizi, Fransceco / Tigeou</author>
          <biblScope>f. 117v-127r et f. 507r-508v</biblScope>
          <date>1589, rééd. 1590</date>
        </bibl>
      </sourceDesc>
    </fileDesc>
    <profileDesc>
      <creation>
        <date when="1589"/>
      </creation>
      <langUsage>
        <language ident="fr"/>
      </langUsage>
    </profileDesc>
  </teiHeader>
  <text>
    <body>
      <div type="texte" xml:id="HDT_6">
        <head>De l’institution de la république</head>
        <head type="sub"><pb n="117v"/>SIXIESME TILTRE.<lb/><hi rend="i">Des Poetes,</hi> <hi rend="i">&amp; de leurs vertus, item quels Poetes on peult lire &amp; quels on doit reietter des Theatres.</hi><note resp="author" place="margin">De la Poesie &amp; des Poetes voy Strab. li. 1. Volaterr. l. 33. Arist. de Poetica. Pol. Virg. li. 1. ch. 8. des inuenteurs.</note></head>
        <p>Quant aux Poëtes, si nous voulons <note resp="author" place="margin">Plato li. 2. de la Rep.</note>croire Platon, il les faudra plus tost bannir de la cité, que de les y receuon<note resp="author" place="margin">1.</note> pour raison qu’il afferme, que leurs fables (ainsi les appelle il) desquelles Homere <pb n="118r"/>&amp; Hesiode sont auteurs, sont grandement inutiles aux ieunes gens, &amp; principalement pour autant ou qu’ils ont mauuaise opinion des dieux, ou bien ils en parlent mal.<note resp="author" place="margin">Il excuse les Poetes touchant leurs fables.</note> Toutesfois quant à moy, ie ne trouue point que ceste raison soit suffisante de ce qu’ils ont par la raillerie de leurs fables mesprisé les sottes opinions qu’auoient les Payens touchant les dieux, &amp; touchant leurs vaines &amp; folles superstitions. Car ils ne pouuoient confesser que ceux là fussent vrais dieux, lesquels ils auoient cognu auoir esté mortels, &amp; soüillez d’vne infinité de vices &amp; de meschancetez, quoy qu’ils eussent plusieurs auteurs, ausquels contredire ils estimoient estre fort dangereux, &amp; pour ceste occasion ils approprioient souz fables obscures ce qu’ils ne pouuoient ou n’osoient dire ouuertement.<note resp="author" place="margin">2.</note> Car les Poëtes n’ignoroient point que Iupiter Roy de Candie ne fut iamais dieu,<note resp="author" place="margin">Iupiter Opt. Max. ainsi les anciens auteurs l’appelloient.</note> tresbon, tresgrand, ains homme mortel, impie enuers ses parens, &amp; remply de toute meschanceté, n’ayant espargné ny sa sœur Iunon, ny sa fille Venus : lequel mesmement auoit rauy. Ganymedes de Phrygie, pour en abuser à son plaisir, souz couleur de le prendre pour son eschanson. Est-il vraysemblable que ces Poëtes excellens &amp; tresdoctes eussent estimé ce Iupiter estre dieu immortel, du quel ils auoient loüé par leurs vers le sepulchre en l’Isle de Candie ? &amp; veu mesmement qu’ils cognoissent bien, que c’est la façon des adulateurs, flatter leurs Princes follement, afin d’estre les bien venus, &amp; receuz pour mignons de cour, les eussent ils mis au nombre des dieux apres leur mort ? Que <pb n="118v"/>signifie autre chose la fable des Egyptiens, par laquelle ils disent, que Osiris fut fait dieu du Soleil,<note resp="author" place="margin">Osiris fait dieu du soleil. Voy Macro. li. 1. Satur. c. 20. Voy le Traité de Isis &amp; Osiris en Plut. où cecy est amplement deschiffré.</note> &amp; qu’il le faut appaiser comme le dieu plus fauorable, veu qu’ils sçauoient bien, qu’il estoit nay mortel, estant fils de Phoronce, &amp; de Pithon, &amp; qu’il auoit esté cruellement massacré par Ochus Roy des Persans, ou par son frere Typhon, homme meschant (<note resp="author" place="margin">Diod. li. 1. &amp; 5. Berose li. 5. de l’onziesme Roy des Assyriens, voy les comment. de Iean Annie.</note>selon Diodore Sicilien) &amp; presenté sur table à vingt six de ses compagnons, pour estre mangé, afin qu’ils luy fussent fideles en son Royaume, comme estans complices &amp; participans au mesme crime &amp; forfait ? Toutefois Diodore afferme, qu’il fut caché, &amp; non deuoré, &amp; que depuis il fut trouué de sa femme Isis, &amp; inhumé en vn sepulchre magnifique, auec force senteurs &amp; odeurs, Typhon ayant esté saccagé, &amp; tous ses complices coulpables du meurtre, sans qu’aucun d’eux eschappast. Les Poëtes donnans quelque couleur à ceste opinion, pour eternizer la memoire du Roy, qui auoit fait tant de bien à tout le monde, &amp; aussi consoler aucunement la Royne Isis sa femme, qui estoit merueilleusement dolente, &amp; esploree de la mort de son mary. Telles opinions n’ont elles pas souuentefois seduit plusieurs peuples ?<note resp="author" place="margin">Eneas comme mourut.</note><note resp="author" place="margin">3.</note> Nous sçauons, qu’Eneas tomba en la riuiere de Numicie, &amp; qu’il n’apparut plus, parce qu’ayant esté noyé en l’eau, il auoit esté emmené dedans la mer par le canal de ladite riuiere, ce que la plus part se persuada : &amp; neantmoins le bruit courut par son camp, qu’il s’en estoit volé au ciel &amp; que d’homme mortel il estoit fait dieu.<note resp="author" place="margin">4.</note> Nous sçauons aussi que Romulus fondateur de Rome <pb n="119r"/>estant fort aagé,<note resp="author" place="margin">La mort de Romulus.</note> fut mis en pieces par les Senateurs qui le haïssoient, pour estre trop fascheux &amp; difficile : &amp; afin qu’ils ne fussent lapidez &amp; saccagez du peuple, firent courir le bruit, qu’il estoit canonizé &amp; mis au nombre des dieux de Rome, &amp; qu’il vouloit estre appellé<note resp="author" place="margin">Voy Fest. Pompeius de verb. significat.</note> Altelle, ou Quirin, ordonnant de luy dresser &amp; bastir vn Temple, &amp; vn Autel, &amp; luy faire les honneurs qu’on doit à vn dieu. Les Poëtes estimoient estre chose indigne, croire que ceux là fussent dieux, lesquels ils sçauoient bien auoir esté hommes mortels :<note resp="author" place="margin">Diod. Sicili. li. 1.</note> &amp; pour ceste cause ne pouuans ouuertement oster du cerueau des simples gens leurs vaines superstitions &amp; resueries, ils ornoient par vers tellement la vie des dieux, que cependant ils donnoient à cognoistre, qu’ils auoient esté hommes, hantans &amp; conuersans parmy les mortels : de maniere qu’ils n’estimoient rien en eux qui surpassast la nature humaine. C’est pourquoy ils les introduisent comme gens fors &amp; vaillans, &amp; qui secourent les humains en plusieurs choses : Quelquefois comme gens vilains &amp; deshonnestes, &amp; du tout effeminez.<note resp="author" place="margin">5.</note> Ils font Hercules (qu’ils interpretent la gloire de l’air)<note resp="author" place="margin">De Hercules. Sensq de la consolation de Philos. li. 3. metre 7. Ouide liu. 9. des Metam.</note> maintenant soustenir le ciel sur ses espaules :<note resp="author" place="margin">Lact. li. 1. c. 9. des diuines instit. Terent. in Eunuch. Act. 5. sc. 8. &amp; Donatus sur ledit Ter.</note> maintenant surmonter les Amazones : maintenant combattre le Geant Antee : ou mettre en pieces le lion de Nemee. D’autre part quelquefois ils le descriuent filant la quenoüille comme vne femme, &amp; faisant sa tasche que Omphalé Royne de Lydie luy commandoit, laquelle auoit changé ses panniers, que noüille, fuzeaux, &amp; <seg resp="wordpro">habits</seg> de femme, contre les flesches, la masse, &amp; la peau de lion d’Hercules. <pb n="119v"/>Quelquefois aussi ils l’introduisent tellement fasché pour la perte de son petit enfant, qu’il pleure comme vn veau. Toutes telles follies sont façons de faire de gens mortels, ce sont affections d’hommes qui agitent nostre esprit çà &amp; là.<note resp="author" place="margin">Exposition de quelques labeurs d’Hercules.</note> Lors qu’il pensoit aux choses plus grandes, que ne sont communement les humains, &amp; qu’il contemploit la nature des astres, il sembloit lors qu’il touchast de la teste au ciel : lors qu’il combattoit vaillamment contre les hommes, ou contre les bestes cruelles &amp; sauuages, adonc estoit il estimé preux &amp; vaillant. Au contraire, quand il s’addonnoit tellement à paillardise, qu’à peine auoit il le sens rassis, &amp; qu’il se dedioit au seruice d’vne femme, lors on le disoit estre hors du sens. Mais ie vous prie, les Poëtes ne le monstrent ils pas estre mortel,<note resp="author" place="margin">Clemens alex. in orat. <seg resp="wordpro">Paren</seg>. ad gentes.</note> quand il receut si grande douleur de ses playes,<note resp="author" place="margin">Sophocles in Trachiniis. Cic. 2. Tusc.</note> qu’il se ietta soymesme dedans le feu, &amp; laissa en succession son arc &amp; ses flesches à Philoctetes, lequel fut cause de sa mort ?<note resp="author" place="margin">6.</note> Il s’ensuit donc que les Poëtes n’ont point estimé que ceux cy fussent dieux : mais afin de rendre recommendables, &amp; memorables les labeurs &amp; trauaux de ceux qu’ils iugeoient estre excellens &amp; cheualeureux, ils posoient les noms d’iceux entre les estoilles &amp; les astres. Les Egyptiens afferment que le Soleil fut leur premier Roy Osiris, le nom duquel fut apres sa mort adioint à cest astre, à cause de la splendeur &amp; grandeur de ce Roy. Autant en est il de Mercure,<note resp="author" place="margin">Mac. li. 1. ch. 19. Saturn. Cicer. 3. de la nature des dieux. Seruius in 4. Aeneid.</note> lequel apporta maintes vtilitez aux humains, redigea par ordre les mots, institua les Sacrifices &amp; ceremonies, inuenta plusieurs harmonies, enseigna <pb n="120r"/>aux Grecs les interpretations des mots, dont il est appellé <hi rend="i">Hermes</hi>, c’est à dire, interprete, &amp; disent fabuleusement qu’il fut changé en vne Planette. Les Poëtes donc ont remply le ciel de tels personnages, afin que sçachans bien qu’ils auoient esté mortels &amp; caduques, ils laissassent à la posterité vne memoire d’eux, leur attribuans le nom de dieu, &amp; [comme on dit] de grands personnages qu’ils estoient, les faisans plus grands.<note resp="author" place="margin">Diog. Laert. liu. 7. ch. 1. en la vie de Zenon. Gittien.</note> Car Poëme [selon Possidonius] est vne oraison faicte auec mesure bien ioincte, excedant la forme d’vne oraison laborieuse, c’est à dire qui se faict en Prose, &amp; Poësie est vn poëme significatif contenant l’imitation des choses diuines &amp; humaines.</p>
        <p><note resp="author" place="margin">Strabon li. 1. de la Geographie. Louange de la Poesie. Lactance li. 5. ch. 5. des diuines instit.</note>Le Geographe Strabon escrit, que la Poësie a esté tenue pour la premiere Philosophie, laquelle prescrit la maniere de bien viure, enseigne les mœurs &amp; affections, commandant auec plaisir &amp; delectation ce qui est à faire : &amp; que mesmes les premiers anciens ont appellé les seuls <seg resp="wordpro">Poëtes.</seg> Sages, &amp; Theologiens : à raison qu’iceux comprenoient par mesure &amp; vers la doctrine des choses diuines. Ils n’estimoient pas qu’vn Iupiter fust dieu :<note resp="author" place="margin">7.</note> ains le prenoient pour quelque puissance celeste pardessus les elemens, ou pour la region du feu. Escoute les vers d’Euripides translatez en Latin par Ciceron en son second de la nature des Dieux, desquels tel est le sens :</p>
        <quote>
          <lg>
            <l><note resp="author" place="margin">Cic. li. 2. de la nature des dieux le prenant d’Eurip. Clemens Alex. li. 5. Str.</note><hi rend="i">Vois tu pas ce beau ciel espars,</hi></l>
            <l><hi rend="i">Qui entoure de toutes parts</hi></l>
            <l><hi rend="i">Le Globe de la terre ronde,</hi></l>
            <l><hi rend="i">Et qui gouuerne ce bas monde ?</hi></l>
            <l><pb n="120v"/><hi rend="i">Croy que c’est Iupin en ce lieu,</hi></l>
            <l><hi rend="i">Et le tien pour souuerain Dieu.</hi><note resp="author" place="margin">Cecy est de Cic. au 2. de natura deorum.</note></l>
          </lg>
        </quote>
        <p><note resp="author" place="margin">8.</note>Or l’air qui est entre la mer &amp; le ciel, ils le consacroient au nom de Iunon, laquelle ils disoient estre sœur de Iupiter, pour la semblance, &amp; pour la conionction grande, que l’air a auec le ciel, comme si elle sembloit estre femme à Iupiter, pour sa mollesse : &amp; quant à l’air pur, ils l’ont appellé, Pallas, la disant estre fille de Iupiter : pucelle, pour ce que l’air pur ne se corrompt nullement du monde : &amp; nee du cerueau de Iupiter, pour ce qu’il tient le plus hault lieu : ils la disent aussi Triple, à cause du Printemps, de l’Esté, &amp; de l’hyuer :<note resp="author" place="margin">Cælius Rho. li. 8. ch. 18.</note> outre ce l’appellent <hi rend="i">Glaucopis</hi>, non pas qu’elle ait les yeux pers, ains pour autant qu’il semble que l’air soit de couleur azuree, quand on regarde au ciel en temps serain. Les Romains appelloient le Soleil Ianus,<note resp="author" place="margin">Macro. l. 1. c. 9. Satur. Ouide 1. des Fastes. Berose l. 5. &amp; Annie en ses comment. du Verdier li. 1. de la Proso.</note> &amp; le peignoient à double visage, comme ayant la puissance des deux portes du ciel, pour autant que l’orient ouure le iour, &amp; l’occident le ferme :<note resp="author" place="margin">Note.</note> à ceste occasion son effigie estoit faicte tenant en sa main dextre le nombre de 365. pour monstrer la dimension de l’annee, qui se veoit par le cours du Soleil. Or non les Poëtes seuls, mais aussi les Philosophes n’ont eu aucune cognoissance du vray Dieu, deuant la venue de nostre Sauueur Iesus Christ, vray &amp; vnique fils de Dieu, lequel nous a donné son Pere à cognoistre instituant la vraye Religion, par laquelle les tenebres d’erreur ont esté abolies, &amp; aussi toute faulse opinion. Il ne sera donc pas raisonnable de bannir de la cité les <pb n="121r"/>Poëtes, nomplus que les Philosophes, pour auoir ignoré le vray Dieu : veu que les Philosophes ont esté aueuglez de mesme erreur, &amp; tenebres d’ignorance.</p>
        <p><note resp="author" place="margin">Obiection auec la response. 5. Iustin au li. de la Monar. Theod. li. 3. de Græc. effect. curat. Clement Alex. li. 5. des Stromes. Orphee. Linus.</note>Quelqu’vn parauenture repliquera, qu’aucuns Philosophes ont affermé, qu’il ny a qu’vn Dieu seul :<note resp="author" place="margin">Vir. 6. Eneid. Lact. li. 1. c. 5. des diuines instit. Vir. 4. Geor. R. le Blanc. &amp; li. 6. de l’Eneid. S. Aug. li. 4. ch. 12. de la Cité auec les annot. de Viues.</note> aussi y a il des Poetes, qui ont dit le mesme : &amp; en premier lieu Orphee, lequel (selon l’opinion d’aucuns) fut de Libethraville de Thrace, fils d’Oëager &amp; de Calliope, &amp; nourry au mont Pierus, &amp; tient on qu’il vesquit onze siecles deuant la guerre de Troye. Ce Poete afferma qu’il ny auoit qu’vn Dieu, duquel toutes choses prenoient leur estre. Linus son maistre, de Dieu en fit vne Deesse, laquelle il appella Nature, la disant estre la cause efficiente de toutes choses, &amp; la source &amp; origine de tous les animaux, de toutes les plantes, &amp; la gouuernante du Soleil, de la Lune, ou des estoilles. Virgile appelle quelquesfois Dieu, Esprit, quelquesfois entendement, quelquefois il l’appelle Dieu par son propre nom, quand il dit :</p>
        <quote>
          <lg>
            <l><hi rend="i">Dieu va de toutes parts</hi></l>
            <l><hi rend="i">Par terre, &amp; mer, &amp; par le ciel esparts.</hi></l>
          </lg>
        </quote>
        <p><note resp="author" place="margin">Ouide 1. Metamorph.</note>Touchant Ouide, combien qu’il ait emprunté d’Hesiode ceste matiere confuse, si est-ce qu’il n’a pas parlé de la puissance, ainsi qu’Hesiode : ains declare manifestement, que Dieu est le facteur du monde, l’Auteur de toutes choses, &amp; le dispensateur &amp; distributeur de ceste confusion, ou Chaos.<note resp="author" place="margin">Tusc. 1. de vniuersitate. Quint. li. 6.</note> Ciceron en plusieurs lieux, &amp; <pb n="121v"/>Quintilian au liure sixiesme de l’art Oratoire, suiuent l’opinion des Poëtes, l’appellant Esprit, lequel est meslé par toutes les parties. Les Poetes ont parlé de Dieu, ce qu’ils ont peu, veu qu’il ny auoit presque personne de ce temps là, qui eust cognoissance du vray Dieu, ny de la verité. Si est-ce neantmoins qu’ils en ont dit quelque chose, &amp; ne sçay point si ce qu’ils en ont dit, est moindre que ce qu’aucuns Philosophes en ont escrit.<note resp="author" place="margin">Platon a mieux philosophé que les autres</note> Combien que Platon a beaucoup mieux philosophé de la diuinité, que tous les autres. Tout ce que dessus meurement consideré, il faudra retenir les Poetes en la Republique<note resp="author" place="margin">Faut retenir les Poetes en la cité.</note> &amp; les honnorer : car veritablement ils meritent d’estre cheris &amp; respectez de tous, tant pour ce qu’ils sont rares (car en tout aage d’homme il ne se trouue rien de plus rare, qu’vn bon Poete) que pour la grandeur de leur esprit, &amp; de leur naturel diuin. Car ie me persuade estre vray ce que<note resp="author" place="margin">Cic. Pro Arc. Poeta. &amp; 2. de l’Orateur.</note> Ciceron se dit auoir ouy dire de personnages fort notables &amp; tresdoctes, que les autres sciences &amp; disciplines consistent en doctrine, preceptes, &amp; art :<note resp="author" place="margin">Note.</note> mais que le Poete est bon Poete par nature, qui s’excite soymesme, &amp; est comme poulsé &amp; rauy de quelque diuin esprit. C’est pourquoy Ennius appelle les Poetes saincts, pour autant qu’il semble que les Poetes nous soient recommandez par quelque don de Dieu.<note resp="author" place="margin">Platon en son Dialo. Io : ou de la fureur Poetique. &amp; an 3. des loix.</note> Et Platon entre les quatre diuines fureurs qu’il met, diuination, mystere, amour, il adiouste pour la quatriesme, Poesie, pour monstrer que les Poetes font quelque <pb n="122r"/>chose outre les forces de nature. Platon donc a disputé selon la coustume [car il n’affermoit rien ainsi qu’il est aisé de veoir en toutes ses œuures] &amp; ayma mieux chasser de sa Republique les ioüeurs de farces, que les Poëtes, de peur qu’il ne luy aduint, ce qui aduint à Cadmus &amp; <note resp="author" place="margin">Plut. en la vie de Thesee.</note>Theseüs, lesquels furent chassez de leurs villes, qu’ils auoient basties &amp; fondees. Car nous lisons<note resp="author" place="margin">Diog. Laertius liu. 3. des vies. Elian li. 2. de l’histoire diuerse.</note> que Platon fut Poëte, &amp; qu’il composa premierement des Dithyrambes, &amp; quelque Poësie d’amour &amp; depuis vne Tragedie. Son escholier Isocrates, qui fait son maistre autheur de ses sentences, mit en lumiere des hymnes, &amp; des Apologies à la façon des Poëtes. Et partant ne faudra il pas bannir les Poëtes, ne les exclure de la cité, veu le grand profit qu’ils apportent. Car que vaudroit la Grammaire sans l’vsage<note resp="author" place="margin">La poesie est necessaire pour la Grammaire &amp; autres arts.</note> de la Poësie ? Le parler elegant, la proprieté du langage, les doulces Metaphores, la licence des mots &amp; des sentences lesquelles embellissent les oraisons,<note resp="author" place="margin">Quint. li. 10. ch. 2. ex Theophrasto. Voy Ramus en son Oraison, pro Philosophica disciplina.</note> comme de belles &amp; reluysantes estoilles, ne sont elles pas inuentees par les seuls Poëtes, &amp; par eux posees &amp; distinguees en leurs propres lieux ?</p>
        <p>Quant aux fables, lesquelles sont inuentees, en partie pour en tirer quelque profit, en partie aussi pour en tirer plaisir &amp; passetemps, elles ne sont à reietter.<note resp="author" place="margin">Le fable Poëtiques ne sont à reietter.</note> Il les faut enseigner aux ieunes en fans, à raison que soubs les appasts &amp; allichemens des fables,<note resp="author" place="margin">Platon 2. de Rep. ou de Iusto.</note> ils apprennent ce qu’ils ne sçauroient autrement pour penser, &amp; les mettent fort aisément en leur memoire : &amp; par le sens &amp; <pb n="122v"/>interpretation d’icelles, ils sont plus commodément &amp; plus facilement dressez. On recite, que incontinent<note resp="author" place="margin">Xenophon liu. 2. des dits &amp; faits de Socrates. Cicero 1. des Offices, S. Iustin 2. Apologie.</note> qu’Hercules fut grandelet, il s’en alla en vn desert, &amp; que deux femmes se presenterent à luy, desquelles l’vne estoit fort belle, paree de toute sorte de pierreries riches, reluysante de pourpre, &amp; parfumee de senteurs fort odoriferantes, laquelle vsant de douces parolles &amp; emmiellees, le demandoit pour compagnie, luy prometant de luy donner tous les plaisirs &amp; voluptez qu’il sçauoit souhaitter : l’autre habillee en vne bonne dame &amp; sage Matrone, sans parure, sans dorure, sans odeurs, la teste baissee, l’asseuroit, que s’il la vouloit suyure, il souffriroit premierement beaucoup de trauaux &amp; de labeurs : mais qu’en fin il ne seroit point mortel, comme l’autre luy promettoit, ains seroit immortel. Hercules cognut alors, que celle qui se presentoit auec mignardises &amp; esbattemens, nous menoit finalement à la mort : au contraire l’autre nous conduisoit à vertu, laquelle par peines &amp; trauaux &amp; dangers nous rendoit immortels. Et partant Hercules mesprisant la premiere, &amp; ensuyuant la seconde, merita louange immortelle.<note resp="author" place="margin">Eusebe liu. 12. ch. 2. de la preparat. Euang.</note> Telles fables façonnent les ieunes gens, &amp; les rendent plus promps &amp; habiles à desirer loüange &amp; honneur. Et pour ceste cause les Grecs [<note resp="author" place="margin">Liu. 1. Geograph.</note>ainsi qu’escrit Strabon] instruisoient leurs enfans en la Poësie, non seulement pour apprendre quelque simple &amp; cruë recreation, mais aussi pour en tirer vne chaste modestie. Et certes les grandes fables d’Homere &amp; d’Hesiode ne sont point <pb n="123r"/>inutiles, quand on les expose par allegories :<note resp="author" place="margin">Virg. 1. Georg. Ouide 1. Metamorph.</note> comme, quand nous disons, que les Geants [lesquels firent la guerre à Dieu]<note resp="author" place="margin">Macrobe li. 1. c. 20. Satur</note> furent gens meschants, &amp; que s’attaquans à la Majesté diuine, Dieu les accabla par foudre qu’il ietta sur eux du haut des cieux. Si ne veux-ie pas toutesfois defendre tellement &amp; soustenir les fables Poëtiques que ie les veuille toutes approuuer &amp; loüer.<note resp="author" place="margin">Presque toute Tragedie doit estre chassee. Voy d’icelle Donatus sur Terence et Polyd. Virg. liu. 1. cha. 10. des inuent.</note> Car il faut chasser hors de la cité bien policee presque toute Tragedie, dont Solon la defendit aux Thespiens, comme estant inutile, l’appellant menteuse, ou, qui dit choses faulses. Semblablement les Lacedemoniens commanderent de transporter de la ville de Sparte les liures d’Æschylus, comme ne seruans de rien, &amp; mis en lumiere plustost pour corrompre les bonnes mœurs que pour seruir à quelque discipline des bonnes sciences. Et certainement ce n’est point sans cause, que la Tragedie doit estre bannie de tout spectacle ciuil. Car elle a en soy trop grande violence, meslee auec desespoir, laquelle rend aisément les gens de fols qu’ils sont, du tout insensez, &amp; met en furie les gens de leges cerueau, &amp; principalement quand ils oyent reciter telles paroles inhumaines &amp; enflees :</p>
        <quote>
          <lg>
            <l><hi rend="i">Il mangea ses enfants de ses propres dents.</hi><note resp="author" place="margin">Ciceron 4. Tusc. &amp; 3. de Oratore.</note></l>
          </lg>
        </quote>
        <p>Bien souuent aussi persuade des sentences faulses, comme ceste cy :</p>
        <quote>
          <lg>
            <l><hi rend="i">Hayssent, pourueu qu’ils craignent.</hi></l>
          </lg>
        </quote>
        <p>Ce que disoit ordinairement C. Cesar surnommé Caligula.<note resp="author" place="margin">Suetone in Caligula ch. 30. Voy les Chil. d’Erasme.</note> Ie ne serois d’aduis de reciter en plain Theatre telles fables inutiles : neantmoins <pb n="123v"/>les gens de lettres les pourront lire particulierement, pour en tirer &amp; apprendre quelque sentence. Æschylus fut le premier qui publia les Tragedies, homme singulier, &amp; de fort bon esprit,<note resp="author" place="margin">12.</note> mais si rude, &amp; auec si peu d’elegance, que les Atheniens ne voulurent permettre, qu’elles fussent aucunement portees aux ieux de prix par les Poetes, qui vindrent apres, si elles n’estoient corrigees par autres.<note resp="author" place="margin">Louange de Sophocles &amp; d’Euripides.</note> Toutefois Sophocles, &amp; Euripides sont fort elegans &amp; iolis entremeslans de graues sentences, non sans vn certain poids &amp; mesure des mots, &amp; grauité des personnages y introduicts. Deux Poetes Latins ont suyuy ces deux cy, assauoir<note resp="author" place="margin">Crinite li. 1. ch. 5. des Poetes Latins.</note> Pacuuius de Bronduse, qui fut fils de la sœur du Poete Ennius, &amp; qui gaigna sa vie premierement à Rome,<note resp="author" place="margin">13.</note> exerçant l’art de peinture, &amp; depuis deuenu plus sçauant, vendit ses fables aux Ediles :<note resp="author" place="margin">Crinite au ch. du li. 1. des Poetes Latins.</note> &amp; Accius bourgeois de Rome, toutesfois nay de parens affranchis. Les œuures de ces deux sont peries, auec plusieurs autres de gens tresdoctes, ce qui nous cause vn merueilleux regret, pource que nous n’auons encore pour le iourd’huy leur semblable.</p>
        <p>Ie ne suis nomplus d’aduis de iouer publiquement la Comedie sur eschafaux laquelle [selon l’opinion de quelcuns] fut premierement inuentee en Sicile<note resp="author" place="margin">Comedie non receuable totalement. Tite Liue. li. 7. de la 1. Decade.</note>. Car elle corrompt &amp; abbatardit les bonnes mœurs des hommes, les rendant effeminez, &amp; les incitant à paillardise &amp; meschanceté. <note resp="author" place="margin">14.</note>Et mesme ceux de Marseille,<note resp="author" place="margin">Ceux de Marseille ne receuoient point la Comedie.</note> qui de toute ancienneté ont gardé la rigueur &amp; seuerité, ne l’ont iamais voulu receuoir en leur ville. Car les argumens <pb n="124r"/>&amp; subiectz des Comedies contiennent pour la plus part adulteres &amp; paillardises. Parquoy l’accoustumance de veoir telles vilenies, est cause bien souuent de corrompre les gens de bien. Car <note resp="author" place="margin">és fragmens du 4. de la Rep. de Ciceron.</note>[comme dit Scipion és liures de la Republique de Ciceron] les Comedies n’eussent iamais peu authorizer leurs vices, &amp; dissolutions infames aux Theatres, si la coustume de leur vie ne l’eust permis. Car si nous voulons iuger sainement &amp; à la verité,<note resp="author" place="margin">Neantmoins le mesme Ciceron en l’Oraison pro Rosc. Comædo, appelle la Comedie, imitation de vie, miroir de coustume, &amp; image de verité.</note> on n’ose reciter telles vilenies en la presence de gens de bien &amp; d’honneur tant on est honteux. Ce qui se peut verifier par ce seul exemple. Vn iour on iouoit quelque farce, en laquelle vne putain s’abandonnoit publiquement : &amp; comme [selon que son rolet le portoit] elle se descouurist desia pour monstrer ses parties honteuses, voyant entrer<note resp="author" place="margin">Cato Censorius.</note> Caton au Theatre, elle cessa son ieste &amp; contenance qu’elle deuoir faire : &amp; comme tous les assistans s’esmerueillassent de cela, elle respondit :<note resp="author" place="margin">Note.</note> Ce Caton rebarbatif &amp; seuere est venu au Theatre : declarant par son dire, que la presence d’vn seul personnage vertueux &amp; d’authorité est de plus grande estime, que n’est l’applaudissement de toute vne populace. Les anciens Romains ont de tout temps detesté tous les autheurs de ces fables,<note resp="author" place="margin">Ciceron 4. de Rep. fragment 3.</note> &amp; tous ioueurs de Comedies, farceries, &amp; autres ieux sur eschafaux : &amp; à cest occasion y auoit vne ordonnance, par laquelle il estoit defendu, qu’vn basteleur, farceur, &amp; autres que nous appellons communément en France, Enfans sans soucy, ne <pb n="124v"/>s’assissent en pas vn des quatorze premiers rangs ou sieges au Theatre. Et en Ciceron le mesme Scipion tesmoigne le mesme, quand il dit<note resp="author" place="margin">S. Aug. liu. 2. ch. 13. de la cité de Dieu, et Viues sur le mesme cha.</note> Pour autant que les anciens Romains estimoient, que le mestier de iouer ces ieux, &amp; toute la scene estoit chose infame, ont voulu, que telle maniere de gens non seulement fust priuee de l’honneur des autres citoyens, &amp; du droit de bourgeoisie : mais aussi que par la note &amp; reprehension du Censeur elle fust ostee de la tribu, ou du nombre de ceux, qui estoient enrolez chacun en son cartier ou canton. Et partant que la Comedie soit chassee &amp; bannie du Theatre :<note resp="author" place="margin">On peut lire les Comedies à part et non les exhiber au peuple.</note> toutefois si les gens sçauans la veulent lire, qu’ils la lisent particulierement en leurs estudes, en pesant plustost les mots &amp; dictions, que les sentences. Car elle est fort elegante, &amp; sa diction est pure &amp; nette, &amp; accommodee au parler &amp; deuis commun. Rien n’a manqué à Menander : Eupolis, Cratinus, &amp; Aristophanes sont elegans, &amp; ont belle grace : les Latins ont eu pareillement leur louange.<note resp="author" place="margin">Aul. Gell. li. 15. ch. 24. Crinite. li. 23. ch. 7. de honesta disciplina.</note> Car Pub. Nigidius donne le premier lieu d’entre les Comiques à Celius : &amp; Varon dit, que si les Muses vouloient parler Latin, elles parleroient le mesme langage que Plaute. Pareillement Terence<note resp="author" place="margin">Quintil. liu. 10. ch. 1.</note> est fort elegant, net, Latin, &amp; pur :<note resp="author" place="margin">Epist. 3. li. 7. ad Atticum.</note> tellement que Ciceron dit, qu’il faut vser de sa diction &amp; phrase. Si ne suis ie toutesfois d’opinion, que le populaire s’amuse à les lire. Car entre les deshonneurs qu’on reprochoit aux Atheniens, on leur mettoit premierement deuant leurs yeux qu’ils despendoient beaucoup plus à faire iouer leurs <pb n="125r"/>Comedies, &amp; Fables Palliates, qu’és plus grosses &amp; vrgentes guerres qu’ils fissent.</p>
        <p>Les Latins ont eu pareillement leurs Comedies :<note resp="author" place="margin">15.</note> car les vnes furent appellees Togates,<note resp="author" place="margin">Diuerses Comedies des Latins Togates.</note> ou Toguees, prenans leur appellation des accoustremens des ioueurs d’icelles, lesquels accoustremens estoient Toges, ou longues robes à la façon des Romains : &amp; leur suiet estoit Latin : les autres se nommoient Pretextates,<note resp="author" place="margin">Pretextates.</note> prenans leur denomination aussi de la dignité des personnages graues, qui y estoient introduits. Les autres se nommoient <note resp="author" place="margin">Attellanes.</note>Attellanes, ainsi dittes de ce mot Attella, ville de la Campagne, où elles furent premierement iouees. Les autres furent dites Rhyntoniques<note resp="author" place="margin">Rhintoniques</note> du nom de l’auteur : les autres, Tabernaires, ayans leur suiet &amp; style vulgaire, &amp; de petite consequence. Quant aux autres Poëmes, ou Comedies dites Mimi,<note resp="author" place="margin">Donat. sur Terence.</note> ou Planipediæ, en Latin, elles ne contenoient sinon choses ridicules : &amp; mesmes les personnages estoient personnes viles, &amp; sans aucun apparat.</p>
        <p><note resp="author" place="margin">Tite Liue l. 7</note>Depuis que les Romains commencerent à produire en leurs spectacles telles comedies ou farceries, ils se monstrerent plus negligens &amp; abastardis, tant au fait de la guerre, qu’és autres affaires de consequence, ayans receu en leur Republique telz passetemps, &amp; mignardises des Grecs. Et partant ce n’est sans raison, que cest excellent Satyrique dit :<note resp="author" place="margin">Iuuenal sætyre. 3.</note></p>
        <quote>
          <lg>
            <l><hi rend="i">Souffrir ne puis que tu suyues la Grece,</hi></l>
            <l><hi rend="i">Peuple Romain, en sa delicatesse,</hi></l>
            <l><hi rend="i">Quoy que ne soit la centiéme partie.</hi></l>
            <l><pb n="125v"/><hi rend="i">Mais ia pieça</hi><note resp="author" place="margin">17.</note> <hi rend="i">Orontes de Syrie</hi></l>
            <l><hi rend="i">Dedans ton Tybre est coulé iusqu’icy,</hi></l>
            <l><hi rend="i">Qui auec soy a apporté aussi</hi></l>
            <l><hi rend="i">La langue, &amp; mœurs, les tabours &amp; haultbois,</hi></l>
            <l><hi rend="i">Et les ioueurs des delicats Gregeois :</hi></l>
            <l><hi rend="i">Iusqu’à monstrer toute fille impudique</hi></l>
            <l><hi rend="i">S’abandonner en plein cirque publique.</hi></l>
          </lg>
        </quote>
        <p><note resp="author" place="margin">18.</note>Or nous pouuons coniecturer, combien vile &amp; legere est tant la Tragedie, que la Comedie, ayans esgard à leur denomination. Car l’vne prend son etymologie de ce mot Grec<note resp="author" place="margin">Donatus sur Terence.</note> τράγις, qui signifie en François, Bouc, lequel au seul regard premier ne semble point laid, mais quand il se depart, il laisse vne puanteur merueilleuse : l’autre prent son appellation de ce mot Grec<note resp="author" place="margin">Horatius in arte. Festus Pompeius de verb. signifi.</note> κῶμος, c’est à dire en François, village, ou pour autant qu’elle ne fut pas si tost receuë dedans la ville, ou pour autant que c’est plustost aux villageois &amp; rustiques d’estre spectateurs de la Comedie, qu’aux gens de ville.</p>
        <p><note resp="author" place="margin">Poetes Heroiques doiuent estre retenus en la Repub.</note>Touchant les Poëtes heroïques, ie suis d’opinion, non seulement qu’on les lise,<note resp="author" place="margin">Quintil. li. 10. ch. 1.</note> mais aussi qu’on les apprenne par cœur : &amp; si quelquefois au temps de paix nous voulons permettre des jeux publiques, ou quelques festes de recreation, pour exhiber au peuple quelque passetemps (ce qui se doit faire, à mon aduis, peu souuent, ou bien apres quelque grande victoire) il en faudra choisir de ceux-cy pour les reciter.<note resp="author" place="margin">Louange des Poetes Heroiques, &amp; signamment d’Homere, &amp; de Virgile.</note> Car ils sont graues en leurs dictions auec vne elegance &amp; maiesté accompagnee d’eloquence, laquelle assistee d’vne grauité &amp; poids fort propre &amp; conuenable <pb n="126r"/>au subiect, embellit la varieté des sentences. Car Homere &amp; Virgile sont si parfaicts &amp; accomplis en ceste Poesie, qu’ils n’ont laissé aucune esperance à leurs suiuans, ie ne dy point de les pouuoir esgaller, ains de les pouuoir imiter. Ils nous ont laissé par leurs escrits les pourtraicts &amp; images des vaillans Capitaines &amp; Chefs de guerre, pour les contempler &amp; ensuiure : par lesquels nous sommes excitez d’auantage à suyure toute sorte de vertu &amp; de louange.<note resp="author" place="margin">Cic. pro Archia Poeta. Plut. en la vie d’Alexandre.</note> Alexandre le Grand monstra assez combien on doit cherir d’estre loüangé par les Poetes, combien qu’il y eust plusieurs gens doctes, qui pouuoient mettre par escrit ses proesses &amp; faicts Heroïques : &amp; neantmoins estant arriué à Sigee, au sepulchre d’Achilles, il s’escria : O Heureux Achilles, d’auoir eu Homere pour Heraut &amp; trompette de tes vertus : Le mesme Prince auoit les liures dudit Homere en si grande recommandation &amp; estime, que lors qu’il se reposoit, il les auoit tousiours souz son oreiller :<note resp="author" place="margin">Pli. li. 7. c. 29.</note> &amp; apres qu’il eut obtenu victoire contre Darius, &amp; gaigné son thresor entierement, entre les autres ioyaux, <note resp="author" place="margin">19.</note>il trouua vn coffret enrichy d’or, de perles, &amp; d’autres pierreries : &amp; comme ses familiers luy eussent monstré, qu’il s’en pourroit seruir à plusieurs choses : Non, non, respondit-il, il faut qu’il serue pour garder les liures d’Homere : car il est bien raisonnable, que le plus precieux &amp; le plus excellent ouurage d’vn esprit humain, soit gardé dedans le plus precieux ouurage qui soit.</p>
        <p><pb n="126v"/>On doit mettre au rang de ces Poëtes la Satyre laquelle selon le dire de <note resp="author" place="margin">Quint. li. 10. ch. 1.</note>Quintiliam, est toute Latine. Car quant aux anciens Grecs Comiques, ils ont <note resp="author" place="margin">Crinitus liu. 20. ch. 9. de honesta disci.</note>prins vne merueilleuse hardiesse &amp; liberté de s’attaquer aux vices. Ce que tesmoigne Horace [lequel tient le premier lieu &amp; degré entre les Satyriques] quand il dit :<note resp="author" place="margin">Horace saty. 4. du li. 1.</note></p>
        <quote>
          <lg>
            <l><hi rend="i">Aristophane, Eupolis, &amp; Cratin,</hi></l>
            <l><hi rend="i">Entre les Grecs eurent l’esprit certain,</hi></l>
            <l><hi rend="i">A composer Comedies mordantes,</hi></l>
            <l><hi rend="i">Et autres vieux, qui de langues piquantes,</hi></l>
            <l><hi rend="i">Peindoient au vif en grande liberté</hi></l>
            <l><hi rend="i">Les malfamez pleins de meschanceté,</hi></l>
            <l><hi rend="i">Comme larrons, adulteres, paillards,</hi></l>
            <l><hi rend="i">Voleurs, meurtriers, &amp; semblables pendarts.</hi></l>
          </lg>
        </quote>
        <p><note resp="author" place="margin">Horace ep. 1. li. 2. ad Augustum, dit que les Censeurs publierent vne loy que l’on s’abstint de noter ainsi les personnes.</note>Le mesme veut que les Latins ont prins de ceux cy le commencement de la Satyre : &amp; pourtant il adiouste :</p>
        <quote>
          <lg>
            <l><hi rend="i">Lucilius, homme facetieux,</hi></l>
            <l><hi rend="i">Rude en ses vers, mais fort ingenieux,</hi></l>
            <l><hi rend="i">Depend du tout de ceux cy : car apres</hi></l>
            <l><hi rend="i">Il ensuiuit ces Gregeois de bien pres,</hi></l>
            <l><hi rend="i">Vsant de styl dissemblable &amp; diuers,</hi></l>
            <l><hi rend="i">Changeant les pieds &amp; mesures des vers.</hi></l>
          </lg>
        </quote>
        <p>Mais M. Terence<note resp="author" place="margin">Quint. liu. 10. ch. 1.</note> Varron tresexcellent Poete, &amp; le plus sçauant de tous les Philosophes Latins,<note resp="author" place="margin">Aul. Gell. li. 19. ch. 14. Lact. li. 1. ch. 6. des instit. diuines.</note> escriuit vn autre genre de Satyre en autre genre de carmes, que ne fit C. Lucilius, dont il en receut grande louange. Et certes les <note resp="author" place="margin">Les Poetes Satyriques sont vtiles.</note>Satyriques sont grandement vtiles : par ce qu’ils detestent les vices, loüent la vertu, &amp; dressent les ieunes gens à bien &amp; vertueusement viure. Toutesfois on les <pb n="127r"/>prise moins, pour autant qu’ils semblent estre par trop libres à parler, &amp; que bien souuent ils se monstrent trop aigres &amp; aspres à reprendre les personnes. Si est ce que si on auoit raclé quelque peu de leurs escrits, ils pourroient à bon droict estre appellez les plus saincts d’entre tous les Poetes.</p>
        <p><note resp="author" place="margin">Des Elegies, &amp; de leurs compositeurs.</note>Quant à l’Elegie, elle est semblablement de bonne grace, &amp; ayde le style familier, le rendant plus ioyeux : en laquelle Callimaque a merité le premier lieu entre les Grecs : de maniere que son païs, à sçauoir Cyrene, fondé par les Lacedemoniens, en fut rendu plus illustre &amp; plus celebre :<note resp="author" place="margin">Crinitus li. 3 des Poetes La tins.</note> comme la ville de Meuania par Properce, lequel ne merita pas moindre loüange en carme Elegiaque, que Tibulle, &amp; Ouide.</p>
        <p><note resp="author" place="margin">Les Poetes Lyriques receuables en la Rep.</note>Quant aux Poetes Lyriques, il les faut aussi receuoir, principalement és Hymnes, &amp; chants mystiques, &amp; és louanges des dieux. Or Pindare est le plus excellent d’entre les Poetes Lyriques, quoy que l’on dist,<note resp="author" place="margin">20.</note> que Corinna escholiere de Myrtis,<note resp="author" place="margin">Suidas. Aelianus li. 13. variæ hist.</note> le surmonta par cinq fois au jeu de prix. Et Sapphon Eresia, qui vesquit long temps deuant Sapphon de Mitylene, laquelle (comme l’on tient) inuenta la premiere<note resp="author" place="margin">Volaterr. l. 19.</note> l’Archet, ne merite pas petite loüange en carme Lyrique, laquelle presta le collet à Stesichore, &amp; puis à Alcee, auquel Apollon bailla vn archet d’or, à cause de la douceur de ses vers : ou plustost à cause qu’il poursuiuit les Tyrans non seulement par armes, mais aussi par sa Poesie. Toutesfois <note resp="author" place="margin">Strabon.</note>Strabon Geographe prefere la Poesie de celle de Mytilene, &amp; dit qu’il <pb n="127v"/>n’y eust femme semblable à elle, ou qui luy peust estre parangonnee en Poesie. Flacce Horace surmonte tous les Latins en ce genre de Poesie, combien que Catulle de Veronne en a fait ce qu’il a peu pour son temps.</p>
        <p>C’est assez &amp; plus qu’assez parlé des Poetes :<note resp="author" place="margin">Excuse d’auoir esté trop long à discourir des Poetes.</note> mais la douceur de leur beau parler, &amp; la ioyeuse souuenance que i’ay d’eux, m’ont contrainct d’estre plus long : &amp; mesmes ne me sembloit raisonnable de ne les point soustenir &amp; proteger, <note resp="author" place="margin">L’auteur fort affectionné à la Poesie.</note>à raison que des ma premiere ieunesse ie les ay hantez auec vn grandissime contentement &amp; plaisir d’esprit : voire ay moy-mesmes composé quelques Poesies en quatre volumes. Et partant i’eusse enduré à mon grand regret, que leur auteur eust esté chassé &amp; forbany de celle Republique, laquelle il institue : attendu principalement que mon dessein est, de traicter les preceptes d’vne Republique heureuse. Ie passe maintenant aux Philosophes, desquels la doctrine est fort ample &amp; copieuse, digne certainement d’estre apprinse &amp; receuë songneusement de chasque bon citoyen.</p>
        <label><pb n="507r"/>QVATORZIESME TILTRE.<lb/><hi rend="i">Du Theatre &amp; Scene.</hi></label>
        <p>Les anciens prindrent iadis grand soing à ordonner &amp; dresser les Theatres,<note resp="author" place="margin">Pline liure 36 ch. 15. Suetone en plusieurs lieux. Vitruue liure 5. duquel ce tiltre est pris.</note> pour autant qu’ils ne pouuoient donner au peuple chose, qui luy fust plus agreable, que de leur representer &amp; exhiber des comedies, tragedies, spectacles, &amp; ieux publics. Ce qui fut de tel estime, que les Architectes attirez par gros loyers, que les Rois &amp; Princes leur donnoient, ont escrit fort doctement des liures touchant la dimension &amp; ordonnance des<note resp="author" place="margin">1.</note> Theatres, de la Scene, &amp; de l’Or chestre. Car afin que la voix des ioueurs se peust dilater &amp; espandre, &amp; estre ouye clerement, il fut premierement <pb n="507v"/>necessaire, que l’Architecte ayant esgard tant à la raison de la Musique, qu’à la dimension de Geometrie, il choisist vn lieu propre, afin que de l’eschaffaut la voix peust distinctement &amp; harmonieusement paruenir iusques aux oreilles des spectateurs.</p>
        <p>Il y a des lieux,<note resp="author" place="margin">La diuersité des lieux.</note> lesquels de leur nature ou sont sourds, de maniere qu’on ne peut bonnement entendre ce qu’on y dit, ou bien sont tellement desaccordans, qu’ils reiettent &amp; repoussent iusqu’au profond la voix, ores qu’elle soit prononcee auec force. Autres reçoiuent le son de la voix, de façon qu’estant espandue par tout le lieu, elle s’esuanouit tout incontinent &amp; se perd, sans aucune formation ou signification de parole, qu’on puisse entendre. Il y en a d’autres, qui<note resp="author" place="margin">Pline li. 36. ch. 15. dit iusques à 7. fois.</note> retentissent &amp; resonnent tellement, qu’ils redoublent les derniers mots qu’on a proferez : autres retentissent de maniere, que d’vne parole ils en font plusieurs. Ce consideré il a esté necessaire, que pour choisir vn lieu propre &amp; conuenable, pour bastir &amp; dresser vn Theatre, on se soit monstré diligent &amp; industrieux par l’aduis &amp; experience d’vn Architecte, pour bien accommoder chacunes parties. Car il estoit bien requis de regarder songneusement, que l’eschaffault pour les ioüeurs fust bien dressé, comme aussi<note resp="author" place="margin">2.</note> l’Orchestre où estoient designez les sieges des Senateurs, ou Gouuerneurs de la Rep. Les Scenes estoient dressees selon le suject &amp; argument des fables.<note resp="author" place="margin">Vitruue li. 5. ch. 8.</note> Or y auoit il trois manieres d’icelles Scenes : à sçauoir Tragique, Comique, &amp; Satyrique. Les lieux de la <pb n="508r"/>Tragique estoient enrichis de Colonnes, Frontispices, Statues, &amp; autres appareils sentans leur Royauté ou Seigneurie. Ceux de la Comique re presentoient maisons d’hommes particuliers, ayans leurs fenestrages &amp; ouuertures faites à la mode commune. Ceux de la Satyrique estoient ornez d’arbres, Cauernes, Montagnes, Rochers, &amp; pareilles choses rurales. Or chasque Scene auoit sa dimension selon l’harmonie du chant, &amp; selon la quantité des Ioüeurs : ce neantmoins tous ces Spectacles &amp; leurs parties auoient cecy de commun, que les parois n’estoient point ceintes à l’entour de carneaux, mais de corniches &amp; larmiers auancez. Car la voix estant enfoncee en vne partie, demouroit quelque peu de temps, auant que elle fust espandue parmy l’aire, comme estant retenue du larmier des murailles : &amp; par ainsi paruenoit plus doucement aux oreilles des escoutans, &amp; plus clerement, &amp; estoit beaucoup mieux entendue.</p>
        <p>Mais de nostre temps il n’est point de besoin, de dresser des Theatres, d’autant que toutes les farceries, Tragedies &amp; Comedies ne sont plus en vsage comme du passé, ains ont esté reiettees &amp; bannies des villes, tant pour garder les mœurs honnestes &amp; vertueuses, que pour la saincteté &amp; reuerence de la vraye Religion Chrestienne, laquelle ne permet telles corruptions &amp; desguisemens. Parquoy il ne seruiroit de rien, de parler dauantage de l’erection des Theatres, veu mesmement que les vieux se ruinent iournellement, &amp; si n’en dresse on plus de nouueaux.</p>
      </div>
    </body>
  </text>
</TEI>