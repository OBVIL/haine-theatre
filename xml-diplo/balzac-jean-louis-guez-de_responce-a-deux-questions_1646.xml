<?xml version="1.0" encoding="UTF-8"?>
<?xml-model href="http://obvil.github.io/Teinte/teinte.rng" type="application/xml" schematypens="http://relaxng.org/ns/structure/1.0"?>
<?xml-stylesheet type="text/css" href="../../Teinte/opentei.css"?>
<?xml-stylesheet type="text/xsl" href="../../Teinte/tei2html.xsl"?>
<TEI xmlns="http://www.tei-c.org/ns/1.0" xml:lang="fre">
	<teiHeader>
		<fileDesc>
			<titleStmt>
				<title>Responce à deux questions, ou du charactere et de l’instruction de la
					Comedie. Discours quatriesme</title>
				<author key="Balzac, Jean-Louis Guez de (1595-1654)"
					ref="https://data.bnf.fr/fr/11890042/jean-louis_de_balzac/">Jean-Louis Guez de
					Balzac</author>
			</titleStmt>
			<editionStmt>
				<edition>OBVIL</edition>
				<respStmt>
					<name>Infoscribe</name>
					<resp>saisie, XML-TEI</resp>
				</respStmt>
				<respStmt>
					<name>Eric Thiébaud</name>
					<resp>contributeur</resp>
				</respStmt>
			</editionStmt>
			<publicationStmt>
				<publisher>Sorbonne Université, LABEX OBVIL</publisher>
				<date when="2019"/>
				<idno>http://obvil.sorbonne-universite.fr/corpus/haine-theatre/balzac-jean-louis-guez-de_responce-a-deux-questions_1646</idno>
				<availability status="restricted">
					<licence target="http://creativecommons.org/licenses/by-nc-nd/3.0/fr/">
						<p>Copyright © 2019 Sorbonne Université, agissant pour le Laboratoire
							d’Excellence « Observatoire de la vie littéraire » (ci-après dénommé
							OBVIL).</p>
						<p>Cette ressource électronique protégée par le code de la propriété
							intellectuelle sur les bases de données (L341-1) est mise à disposition
							de la communauté scientifique internationale par l’OBVIL, selon les
							termes de la licence Creative Commons : « Attribution - Pas
							d’Utilisation Commerciale - Pas de Modification 3.0 France (CCBY-NC-ND
							3.0 FR) ».</p>
						<p>Attribution : afin de référencer la source, toute utilisation ou
							publication dérivée de cette ressource électroniques comportera le nom
							de l’OBVIL et surtout l’adresse Internet de la ressource.</p>
						<p>Pas d’Utilisation Commerciale : dans l’intérêt de la communauté
							scientifique, toute utilisation commerciale est interdite.</p>
						<p>Pas de Modification : l’OBVIL s’engage à améliorer et à corriger cette
							ressource électronique, notamment en intégrant toutes les contributions
							extérieures, la diffusion de versions modifiées de cette ressource n’est
							pas souhaitable.</p>
					</licence>
				</availability>
			</publicationStmt>
			<sourceDesc>
				<bibl>Jean-Louis Guez de Balzac, « Responce à deux questions, ou du charactere et de
					l’instruction de la Comedie. Discours quatriesme », in <hi rend="i">Les Œuvres
						diverses du sieur de Balzac</hi> [1644], <pubPlace>Paris</pubPlace>,
						<publisher>P. Rocolet</publisher>, <date>1646</date>, p. 100-132. PDF : <ref
						target="http://gallica.bnf.fr/ark:/12148/bpt6k15100420/f114"
					>Gallica</ref>.</bibl>
			</sourceDesc>
		</fileDesc>
		<profileDesc>
			<creation>
				<date when="1644"/>
			</creation>
			<langUsage>
				<language ident="fre"/>
			</langUsage>
		</profileDesc>
	</teiHeader>
	<text>
		<body>
			<div1 type="chapter">
				<pb n="100" xml:id="p100"/>
				<head>Responce à deux questions, ou du charactere et de l’instruction de la
					Comedie.</head>
				<head type="sub">Discours quatriesme.</head>
				<p><hi rend="big">L</hi>A Comedie de nostre Arioste n’auoit garde d’estre bien
					receuë en vostre Cour, &amp; je ne m’estonne point que les gens du grand Monde
					n’ayent pas grand goust pour les delices du menu Peuple. Vn fameux Orateur du
					siecle passé s’escria vn jour sur le sujet des Eclogues de Virgile, <quote><hi
							rend="sc">Plevsta Diev qv’il evst ietté Tityre ov il vovloit qv’on <pb
								n="101"/>iettast Ænée</hi></quote> ; Et le plus celebre de nos
					derniers Poëtes m’a auoüé, qu’il auoit cherché trois jours entiers dans les
					Poëmes de Terence ce qui m’y plaisoit si fort, sans auoir pû le trouuer.</p>
				<p>Cet homme, <hi rend="sc">Monsievr</hi>, tout plein du Louure, de Fontainebleau
					&amp; de Saint Germain, ne parloit que Cercles, que Rüelles &amp; que Cabinets.
					D’ordinaire il appelloit à tesmoin la Reyne Mere du Roy, &amp; presque tousjours
					Madame la doüairiere de Guize &amp; Madame la Princesse de Conti : Il
					n’alleguoit jamais à moins d’vn Duc, ou d’vne Duchesse. Or il est certain, que
					pour juger des compositions de cette nature il faut prendre l’esprit de
					Bourgeois, &amp; quitter celuy de Courtisan : Il faut estre accoustumé à
					l’égalité &amp; au bon ménage de Venise, &amp; n’auoir pas dans la teste le luxe
					&amp; les superfluitez de Paris.</p>
				<p>Parmy nous jusques icy on a confondu les deux Characteres, &amp; l’Imitation de
					la vie priuée à esté plus loin que son objet. On <pb n="102" xml:id="p102"/>a
					demandé des portraits qui embellissent, &amp; non pas qui ressemblassent. Quand
					la matiere a esté rustique, &amp; qu’elle a desiré le naturel &amp; le sauuage,
					on a voulu le poly &amp; le cultiué. On a basty nos Cabanes sur le plan de vos
					Palais : Il n’y a point eu de difference entre nos Champs &amp; vos
					Tuilleries.</p>
				<p>N’auons nous pas veu chez les Poëtes Courtisans, des Villageoises coquettes &amp;
					affétées ; des Bergeres chargées de pierreries &amp; de toile d’or ; peintes
					&amp; fardées de tout le blanc &amp; de tout le rouge de nos voisins ? Dans la
					plus-part des Fables que nous auons veuës, nous n’auons rien veu qui leur fust
					propre, rien qui fust pur, rien qui fust reconnoissable. Nous auons veu des
					hommes artificiels, des passions empruntées, &amp; des actions contraintes. Nous
					auons veu la Nature falsifiée, &amp; vn Monde, qui n’est point le nostre. Nos
					gens ont cherché de l’esclat &amp; de la force où il ne failloit que de la
					clarté &amp; de la douceur. Ils ont fait de la <pb n="103" xml:id="p103"
					/>Comedie, ce que les Maistres font de leurs seruantes, quand ils les
					espousent : Ils luy ont fait changer d’estat, &amp; de condition : Ils font
					cause que ce n’est plus elle.</p>
				<p>Aussi je m’asseure, <hi rend="sc">Monsievr</hi>, que Scipion &amp; Lælius ne la
					reconnoistroient point, s’ils la voyoient habillée de cette sorte, &amp; qu’ils
					diroient que les ornemens qu’on luy a baillez, la déguisent plus qu’ils ne la
					parent. Ils n’ignoroient pas ces bons Romains, la nature &amp; les proprietez de
					chaque chose : Et comme ils estoient trop intelligens en l’art de la guerre,
					pour bastir des Citadelles dans les vallons, ils auoient trop de connoissance
					des ouurages de l’esprit, pour employer le haut stile &amp; les éuenemens
					illustres dans les sujets populaires.</p>
				<p>On se mesconteroit pourtant bien fort, si on pensoit mespriser generalement tout
					ce qui se nomme populaire, &amp; si on croyoit qu’il ne peustrien naistre de bon
					ny d’honneste hors de l’ordre des Patriciens &amp; <pb n="104" xml:id="p104"
					/>des Cheualiers. Cette bassesse apparente, auec laquelle les Poëtes Comiques
					s’accommodent à leur matiere, &amp; cette modeste expression des actions
					ordinaires, ne laissent pas d’auoir vne dignité secrette, &amp; telle que la
					vertu la donne aux personnes de moyenne condition. Les particuliers peuuent
					estre aussi gens de bien &amp; aussi sages que les Souuerains ; mais ils ne
					doiuent pas estre si hardis ny si ambitieux : Il y a des deuoirs qui leur font
					communs ; Il y en a qui leur font propres.</p>
				<p>Et quand Varron dans le jugement qu’il fait des Poëtes, attribüe la Grandeur à
					Pacuue, &amp; la Mediocrité à Terence, il n’a point dessein de preferer l’vn à
					l’autre, ny d’estimer dauantage le Grand que le Mediocre : Il veut seulement,
						<hi rend="sc">Monsievr</hi>, par ces deux exemples representer l’idée &amp;
					la forme des deux genres differens, à sçauoir de la Poësie Tragique, &amp; de la
					Comique. Il ne trouue pas plus parfait le Colosse de ce Dieu, que la Statuë de
					cet homme ; mais il les distingue par leurs <pb n="105" xml:id="p105"/>qualitez
					essentielles. Il nous donne tacitement à entendre que la Grandeur seroit vn
					defaut, si elle estoit où elle ne doit pas estre ; &amp; qu’il ne faut pas que
					la Comedie pense hausser de prix en s’aggrandissant, puis que la Mediocrité luy
					est tombée en partage ; Et qu’il y a vne Mediocrité toute d’or, toute pure,
					&amp; toute brillante, que l’Antiquité a reconnuë, qui est sans doute celle de
					Terence &amp; de l’Arioste.</p>
				<p>Mais, <hi rend="sc">Monsievr</hi>, pour verifier en nostre langue, &amp; par
					quelque exemple François, le jugement donné par le plus sçauant de tous les
					Romains, voicy quatre vers dont il me souuient, &amp; que je vous prie de
					considerer, qui peuuent estre du charactere sublime.</p>
				<quote>
					<l rend="i">Astres marquez de sang, qui parmy les tenebres,</l>
					<l rend="i">Monstrez aux Malheureux vos lumieres funebres.</l>
					<l rend="i">Fiers Arbitres du Sort, qui d’vn œil irrité,</l>
					<l rend="i">Vistes le noir moment de ma natiuité.</l>
				</quote>
				<p><pb n="106" xml:id="p106"/>En voicy quatre autres, qui font moins de bruit, &amp;
					qui sont à mon auis d’vn charactere moins releué ; vous les considererez aussi,
					s’il vous plaist.</p>
				<quote>
					<l rend="i">Heureux qui se nourrit du lait de ses brebis,</l>
					<l rend="i">Et qui de leur toizon voit filer ses habits ;</l>
					<l rend="i">Qui ne sçait d’autre Mer que la Marne ou la Seine,</l>
					<l rend="i">Et croit que tout finit où finit son domaine.</l>
				</quote>
				<p>Pensez vous, <hi rend="sc">Monsievr</hi>, que la force &amp; l’audace de ces
					premiers Vers vaille dauantage que la douceur &amp; la modestie de ces derniers,
					&amp; que le pompeux &amp; le magnifique soit icy le meilleur, &amp; le plus
					loüable ? Ce n’est pas l’opinion de celuy à qui vous la demandez auec tant de
					deference &amp; tant de ciuilité. Au contraire, comme il a esté dit que la
					Nature n’est jamais si grande que dans les petites choses, il me semble qu’on
					pourroit dire icy le mesme de l’Art, &amp; conclure à l’auantage du moindre sur
					le plus grand, <pb n="107" xml:id="p107"/>ou certes à l’égalité de l’vn &amp; de
					l’autre.</p>
				<p>Car en effet la Mediocrité dont nous parlons, estant d’aussi bonne maison que la
					Grandeur dont nous auons autrefois parlé, puis qu’elles viennent toutes deux de
					mesme origine, &amp; d’vn mesme principe de bon esprit, qui doute que cette
					noble Mediocrité ne se sente tousjours du lieu d’où elle est sortie, &amp; qu’en
					quoy qu’elle s’employe, elle ne conserue les droits &amp; la dignité, ou pour le
					moins l’air &amp; la mine de sa naissance ? Elle ne perd pas l’honneur, pour
					renoncer à la vanité ; ny n’est degradée de noblesse, pour se familiariser
					auecque le Peuple, &amp; se mesler des affaires populaires. Elle ne s’auilit pas
					en s’humiliant : Elle va à pied, mais elle ne se laisse pas tomber dans la
					boüe.</p>
				<p>Ce n’est, <hi rend="sc">Monsievr</hi>, ny foiblesse ny lascheté que cette douceur
					apparente ; c’est vne force dissimulée. Ce n’est point vn effet d’impuissance,
					ou vne marque d’inferiorité d’esprit : c’est vn certain <pb n="108"
						xml:id="p108"/>temperament de discours &amp; de sens rassis, où l’esprit
					agit tout entier, quoy qu’il y agisse sans violence ; où il regne, quoy que ce
					soit en Souuerain pacifique, &amp; qu’il ne braue personne, où il s’exerce dans
					vne carriere limitée, &amp; ne laisse pas de faire de belles courses, quoy qu’il
					s’esloigne des extremitez de l’Eloquence Oratoire, &amp; des precipices de la
					Poësie heroïque.</p>
				<p>Diray-je quelque chose apres cela ? C’est vn train reglé de la Raison droite, qui
					en semblables rencontres est plustost discrette que timide ; plustost moderée
					que paresseuse ; &amp; s’abstient plustost par continence que par pauureté. En
					voulez vous d’auantage ? C’est vne bonace pleine de charmes, &amp; l’image d’vne
					heureuse paix, dans laquelle il est bien moins aysé à l’esprit humain de se
					retenir, estant, comme il est, naturellement ambitieux &amp; inquiet, que
					d’exciter des troubles &amp; du tumulte, &amp; de faire le mauuais &amp; le
					violent.</p>
				<p><pb n="109" xml:id="p109"/>Ainsi le genre Mediocre est en quelques occasions le
					genre parfait, soit dans la Poësie, soit dans la Prose. Et pour cette-cy, il est
					tres-certain, <hi rend="sc">Monsievr</hi>, &amp; Pericles mesme, le sublime
					&amp; l’Olympien Pericles en demeureroit d’accord auec nous, que l’Eloquence ne
					doit pas tousjours aller par haut, &amp; que toutes ses actions ne doiuent pas
					estre de toute sa force.</p>
				<p>Ce Pericles estoit tousjours homme bien disant, mais il n’estoit pas tousjours
					Orateur rapide &amp; impetueux. Il ne tonnoit pas deuant le Peuple, quand il
					n’estoit question que de faire nettoyer les ruës de la Ville, ou de releuer vn
					pan de muraille, qui estoit tombé, ou de taxer la viande de la boucherie. Il ne
					mesloit pas le Ciel auecque la Terre, quand il se joüoit auec ses enfans, ou
					qu’il entretenoit sa femme de l’œconomie de sa maison. Il est à croire que le
					calme succedoit alors à la tempeste : Il cessoit alors d’estre le lupiter de la
					Republique. <pb n="110" xml:id="p110"/>Et le vray lupiter mesme n’est-il pas
					appellé dans les Fables le tranquille &amp; le serein, aussi bien que le
					foudroyant &amp; l’amasseur de nüées.</p>
				<p>Nos Muses, <hi rend="sc">Monsievr</hi>, sont tousjours filles de Iupiter ; Mais
					elles ne chantent pas tousjours la victoire de leur pere contre les Titans,
					&amp; ne sont pas tousjours en festin, &amp; en ceremonie auecque luy. Elles
					veulent estre tousjours belles, la beauté ne desplaist &amp; n’ennuye jamais ;
					Mais elles ne sont pas tousjours ajustées, le soin est souuent suspect à ceux
					qui le voyent, &amp; incommode celles qui le prennent. Elles ont des robes de
					parade, &amp; des habillemens à tous les jours : Et si Ronsard &amp; du Bellay
					reuenoient au Monde, ils vous jureroient qu’ils les ont veuës en juppe &amp; en
					leur des-habillé danser dans les bois aux rays de la Lune.</p>
				<p>Après auoir dicté les Oracles &amp; inspiré les Prophetes, elles composent des
					chansons à boire, &amp; des vaux-de-ville. Tirsis apprend d’elles comme il faut
					faire <pb n="111" xml:id="p111"/>l’amour à Siluie : Elles se trouuent à des
					nopces &amp; à des confrairies de Village. Mais le Village ne deuient pas pour
					cela la Cour ; &amp; la propreté ne s’appelle pas magnificence ; &amp; Siluie
					n’est pas changée en Semiramis ; &amp; les guirlandes de la Mariée ne doiuent
					pas estre de diamans, de rubis, &amp; d’esmeraudes ; Il faut qu’elles soient de
					jasmin, de roses &amp; de marjolaine.</p>
				<p>Il s’ensuit, <hi rend="sc">Monsievr</hi>, que toutes fortes d’ornemens ne font
					pas bien en toutes sortes de lieux, &amp; que la Pompe &amp; la Majesté peuuent
					estre quelquefois hors de leur place. C’est la Bien-seance qui place les choses,
					&amp; qui donne rang au Bien mesme, qui peut estre mis en mauuais lieu. La
					Simplicité n’est pas riche ny parée ; cela impliqueroit contradiction morale ;
					Mais elle a d’ailleurs son prix, son merite &amp; son agréement. Et les Graces
					elles mesmes, qui coiffent &amp; qui habillent Venus ; qui luy inspirent la
					vertu de plaire ; sans lesquelles ce n’est plus qu’vne Venus de <pb n="112"
						xml:id="p112"/>Noruege ou de Moscouie ; ces Graces, <hi rend="sc"
						>Monsievr</hi>, ne sont-elles pas representées toutes nües par les anciens
					Poëtes ?</p>
				<p>Ils ne leur donnent ny habillemens, ny voiles, ny nüages, pour se couurir. Et que
					veut dire, je vous prie, cette nudité, si ce n’est ce que nous venons de dire ?
					Si ce n’est qu’il sort de la negligence des attraits à percer les cœurs, qui
					auoient resisté aux actions estudiées ? On peut tirer auantage, n’en doutez pas,
					de certains defaux bien ménagez ; Et pourueu qu’il y ait fondement de beauté en
					quelque sujet, la crasse, les haillons, la tristesse, l’indifference, les
					froideurs mesmes &amp; les desdains donnent de l’amour.</p>
				<p>Que si c’est trop dire que d’en dire tant, au moins est-il bien vray, <hi
						rend="sc">Monsievr</hi>, qu’il y a eu des Festes au temps passé, qui se
					faisoient sans despense &amp; sans appareil ; &amp; que c’eust esté les violer
					que de les vouloir celebrer d’vne autre façon. Il y a eu des images de quelques
					Dieux, qui <pb n="113" xml:id="p113"/>sembloient plustost venir de la main d’vn
					Charpentier que de celle d’vn Sculpteur, tant elles estoient grossieres &amp;
					mal-polies : Mais on les faisoit ainsi tout expres ; &amp; cette rudesse estoit
					de l’essence de la Religion, comme icy elle est de l’essence de l’Art.</p>
				<p>L’Art se cache donc en certaines occasions sous l’apparence de son contraire. Il
					imite le desordre &amp; l’auenture : Il contrefait les choses soudaines &amp;
					fortuites. Et c’est alors que veritablement il est Art : C’est alors que les
					embusches font effet, quand elles ne font point d’éclat ; si on les descouure,
					elles ne sont plus embusches.</p>
				<p/>
				<p>C’est ainsi encore, <hi rend="sc">Monsievr</hi>, que la Moralité dont vous me
					parlez, &amp; que l’Instruction, de laquelle vous desirez que je vous parle,
					doiuent estre distribüées dans les diuers endroits du Poëme Comique. Elles
					doiuent s’y espandre inuisiblement &amp; doucement, comme le sang coule dans <pb
						n="114" xml:id="p114"/>les veines, &amp; par tout le corps ; Mais elles ne
					doiuent pas s’y jetter en foule &amp; auec ardeur, comme le sang sort de ses
					vaisseaux naturels, &amp; se desborde par vne ebullition violente. Il faut
					sentir l’Instruction ; Mais il ne faut pas la voir : Il faut qu’elle soit dans
					toutes les parties du Poëme ; Mais il ne faut pas qu’elle s’y monstre ; Il ne
					faut pas qu’elle die elle-mesme, I’y suis.</p>
				<p>Cette Instruction, qui est produire par ce τὸ ἤθος, si estimé par les anciens
					Maistres, &amp; que les gens de vostre grand Monde n’ont pas pris la peine de
					remarquer dans la Comedie de nostre Arioste, est la vraye fin de la Poësie
					representatiue. Elle est cause que les Poëtes de Theatre ont esté appellez des
					Docteurs, διδασκάλοι καὶ κωμωδοδιδάσκαλοι, &amp; qu’on disoit <hi rend="sc"
						>enseigner des Fables</hi>, pour dire <hi rend="sc">Faire iover des
						Comedies</hi>. Et de là vient peut-estre que vostre Horace, grand imitateur
					des Grecs, parlant du Dieu qui preside à la Poësie <pb n="115" xml:id="p115"
					/>dramatique, <quote><hi rend="sc">Ie l’ay vev</hi><seg type="exquote">,
							s’escrie-t’il,</seg>
						<hi rend="sc">dans vne solitvde escartée, qvi enseignoit des
						Vers</hi></quote>, il ne dit pas, qui les recitoit ; <quote><hi rend="sc">Et
							les Nymphes et les Satyres, qvi les estvdioient sovs lvy</hi></quote>,
					il ne dit pas, qui les escoutoient.</p>
				<p>Ie voudrois bien que cette inuention fust du cru de vostre amy, car je la trouue
					digne du Regne d’Auguste, &amp; d’vn Courtisan de Mecenas, &amp; d’vne personne
					qui vous est chere : Mais ce qui me fait croire qu’elle n’est pas originaire de
					Rome, &amp; qu’elle est venuë de de-là la Mer, comme quantité d’autres pareilles
					inuentions, c’est qu’il y a encore en nature vne pierre precieuse, je croy que
					c’est vne Chrysolite, grauée auec beaucoup de delicatesse, où Bacchus est
					representé en homme qui fait leçon, &amp; les Nymphes d’vn costé &amp; les
					Satyres de l’autre, qui luy prestent vne attention merueilleuse, &amp; semblent
					escouter auidement toutes les choses qu’il semble dire.</p>
				<p><pb n="116" xml:id="p116"/>On y voit de plus, <hi rend="sc">Monsievr</hi>, cinq
					ou six hommes derriere les Satyres &amp; les Nymphes, entre lesquels je
					m’imagine Menandre &amp; Aristophane, les tablettes &amp; le crayon à la main,
					&amp; aupres d’eux vn chariot à demy renuersé, d’où sont tombez des habillemens
					de Theatre, quelques flustes, plusieurs brodequins, &amp; force masques. Au
					dessus il y a cette inscription en langue Grecque, qui sert d’ame à la figure,
						<hi rend="sc">Bacchvs Doctevr</hi> ou <hi rend="sc">Maistre
					d’Eschole</hi>.</p>
				<p>Ce mystere a esté mal entendu par les derniers Poëtes, &amp; particulierement par
					quelques Poëtes estrangers ; qui à vous dire le vray, sont les vrays Antipodes
					du bon sens, &amp; sçauent en perfection l’art de mettre les choses hors de leur
					place. Ces Escriuains monstrueux, &amp; plus esloignez de la vertu des Anciens,
					j’vse d’vne de leurs comparaisons, que l’Enfer n’est esloigné du Ciel Empirée,
					ont sans doute ouy parler de la Doctrine du Theatre, &amp; de la partie Morale
					de la <pb n="117" xml:id="p117"/>Comedie. Quelqu’vn leur ayant dit que les
					Poëtes Comiques enseignoient, &amp; qu’ils estoient appellez Docteurs, ils ont
					pris à la lettre ce que quelqu’vn leur a dit ; &amp; se sont imaginez que pour
					passer Maistres, il falloit dogmatiser, &amp; venir estaler sur la scene les
					plus subtiles connoissances qu’ils auoient acquises à l’Eschole.</p>
				<p>Ils ont certes admirablement reüssi en ce beau dessein. On trouue dans leurs
					Poëmes tous leurs lieux communs ; toute la crudité, &amp; toute l’indigestion de
					leurs estudes. Ils y alleguent la Sainte Escriture, &amp; les Conciles ; Saint
					Augustin &amp; Saint Thomas ; le Droit Ciuil, &amp; le Droit Canon ; &amp;
					croyent à mon aduis que la Theologie doit entrer dans leurs diuertissemens, par
					la mesme raison que la Sarabande fait vne partie de leur deuotion.</p>
				<p>Si vn de leurs Amoureux se plaint du mauuais traittement qu’il reçoit, &amp; de
					la preference de son riual aupres de <pb n="118" xml:id="p118"/>sa Dame, il
					prend sujet de là de parler de la Predestination &amp; de la Grace ; des Esleus
					&amp; des Reprouuez. Vn autre Amoureux fait des argumens en forme, pour faire
					des complimens plus reguliers, &amp; prouue à sa maistresse par quatre passages
					d’Aristote, qu’elle doit auoir pitié de sa passion.</p>
				<p>Les François &amp; les Italiens, je dis les plus déreiglez &amp; les moins
					retenus de l’vne &amp; de l’autre nation, n’ont garde d’aller jusques là : Leur
					extrauagance est dans vn estage beaucoup plus bas. Ils discourent seulement, au
					lieu de parler ; c’est à dire, ils parlent en beaux esprits, &amp; ne parlent
					pas en honnestes gens. Ie conclus absolument à la suppression de ces premiers ;
					&amp; le feu President de Harlay, assisté de son Gilot &amp; de son Rapin, les
					condamna vn jour à estre pendus par les pieds, comme gens desesperez, &amp; qui
					se jettent dans les precipices. Les autres meritent vne plus legere punition ;
					mais ils ne doiuent pas <pb n="119" xml:id="p119"/>pourtant estre renuoyez
					absous ; Et je ne sçay si vous sçauez ce que fit à Vicence vn Senateur de
					Venise, ennemy mortel des pointes &amp; des fentences hors de propos, &amp;
					l’homme du monde qui souffroit le moins volontiers les Prefaces &amp; les
					Digressions à la Comedie.</p>
				<p>Il assistoit à la representation d’vne piece, remarquable par ces belles choses ;
					admirée de tous les habiles de la Ville, &amp; de toute vne Academie, qui estoit
					presente. Luy seul patissoit extremement dans cette commune joye ; Et après
					plusieurs mines de degoust, &amp; plusieurs branslemens de teste, qui
					tesmoignoient assez le peu de satisfaction qu’on luy donnoit, il se leua deux ou
					trois fois de son siege, &amp; s’essuya le front auec son mouchoir. Le
					troisiesme Acte estant à la fin venu, où Cynthio vouloit continüer de discourir
					de la nature des passions ; &amp; s’estant tiré le mieux qu’il auoit pû d’vn
					point de Morale, s’alloit jetter à corps perdu dans vne question de Physique, la
						<pb n="120" xml:id="p120"/>patience échapa tout d’vn coup au bon Senateur.
					Il auoit vn poncire en la main, qu’il jetta à la teste du Discoureur, auec ces
					paroles, <quote><hi rend="sc">Bvffon fa me rider</hi></quote>.</p>
				<p>Ils sont donc ridicules ces faux serieux ; &amp; font ridicules, sans pouuoir
					faire rire les Senateurs de Venise, parce qu’ils sont ridicules, sans estre
					plaisans. Ils sont sages &amp; habiles hors de saison. Ils imitent mal, pour
					vouloir imiter trop éloquemment ; &amp; quittent l’ordinaire &amp; le bon, pour
					chercher le rare &amp; le mauuais.</p>
				<p>Ils haranguent, ils preschent, ils declament : Et ne se souuiennent pas que la
					condamnation des Declamateurs en amour, est formelle dans ce vers d’vn homme,
					qui a esté tout ensemble Poëte, Amoureux &amp; Declamateur,</p>
				<quote>
					<l rend="i">Quis nisi mentis inops tenera declamat amicæ ?</l>
				</quote>
				<p>Ils ne se souuiennent pas qu’il y a deux <pb n="121" xml:id="p121"/>sortes
					d’Eloquence ; l’vne pure, libre &amp; naturelle ; l’autre figurée, contrainte
					&amp; apprise ; l’vne du Monde ; l’autre de l’Eschole ; l’vne qui n’a rien que
					le sens commun, &amp; la bonne nourriture ne puissent dicter ; l’autre qui
					conserue l’odeur &amp; la teinture des liures &amp; des sciences. Ils ont oublié
					que cette-cy est pour les Chaises &amp; pour les Barreaux, &amp; qu’elle n’est
					pas pour les Conuersations des Caualiers &amp; des Dames.</p>
				<p>Quel Monstre, bon Dieu, de voir vne jeune fille Rhetoricienne, qui ne parle que
					par sentences &amp; par apophtegmes ; de voir vn Soldat speculatif, qui prononce
					des Arrests de Morale &amp; de Politique ; d’escouter vne nourrice Stoïcienne,
					qui soustient que tous les pechez sont égaux ; qu’vn coup de poing vaut vn coup
					d’épée ; qu’vn inceste n’est par plus mauuais qu’vne premiere œillade
					amoureuse !</p>
				<p>Les Sentences &amp; les Apophtegmes sont des fruits recueillis du long âge, &amp;
						<pb n="122" xml:id="p122"/>des conclusions tirées de l’experience.
					D’ordinaire on oppose les vertus ciuiles aux militaires : La Philosophie, &amp;
					particulierement la Philosophie Stoïque, est vne source escartée, où le menu
					Peuple ne puise point. Et par consequent les jeunes filles, les soldats, &amp;
					les nourrices representées par ces beaux esprits, sont d’vne espece qui ne se
					trouue point parmy nous ; sont des personnes inconnües, estranges,
					extraordinaires ; font d’vn autre Monde que le nostre ; ou il faut dire, <hi
						rend="sc">Monsievr</hi>, qu’ils ont changé tout a fait le nostre.</p>
				<p>Ils en ont gasté l’essentiel &amp; le propre, pour en vouloir purifier le
					materiel &amp; le terrestre : Ils en ont perdu le corps, pour en vouloir
					extraire l’esprit. Ils ont osté aux choses leur visage naturel, leur premiere
					&amp; leur veritable forme, les marques &amp; les signes, par lesquels elles se
					reconnoissent. Ils ont effacé la vie en la polissant.</p>
				<p>Ces Messieurs ont fait vn Monde <pb n="123" xml:id="p123"/>instruit &amp;
					discipliné, jusques dans les forests &amp; dans les cauernes de Canada ; vn
					Monde Aduocat &amp; Declamateur ; Dialecticien &amp; Sophiste ; Astrologue
					quelquefois &amp; Theologien ; vn Monde plus éloigné de cettuy-cy, &amp; plus
					difficile à trouuer dans la Carte, que ne seroient les Champs Elisées, ny la
					Republique de Platon. Ce sont les Architectes de cet admirable Monde. Ils sont
					fondateurs d’vn nouueau Siecle Heroïque ; Et au lieu que dans celuy de nostre
					Malherbe, <quote><hi rend="sc">tovs les metavx estoient or, tovtes les flevrs
							estoient roses</hi></quote>, dans le leur tous les hommes sont Docteurs,
					toutes les femmes sçauantes. Il n’y a que des Socrates &amp; des Pericles ; Il
					n’y a que des Diotimes &amp; des Aspasies.</p>
				<p>Ie veux dire, qu’ils font parler toutes les personnes, comme si elles auoient
					toutes estudié ; comme si l’Vniuersité estoit deuenüe toute la Ville ; comme si
					les Histoires rares &amp; les Fables peu <pb n="124" xml:id="p124"/>connües, les
					Allegories &amp; les Antitheses s’estoient débordées iusques dans les
					Appartemens des Femmes ; dans les Sales du Commun ; dans les Boutiques des
					Artisans. Ils donnent leurs opinions, leurs dogmes &amp; leur genie à Chremes
					&amp; à Micio ; au lieu qu’ils deuroient prendre les mœurs, les sentimens &amp;
					l’esprit de Chremes &amp; de Micio. Ils ne representent pas les autres ; Ils se
					representent eux-mesmes : Ils se debitent en differentes façons, &amp; sous
					diuers noms.</p>
				<p>Par exemple, <hi rend="sc">Monsievr</hi>, &amp; cecy se remarque plus
					particulierement dans leurs Tragedies, s’ils sont de la Secte d’Epicure, tous
					leurs personnages sont generalement Epicuriens, voire mesme les Femmes &amp; les
					Enfans, qui blasphement contre la Prouidence de Dieu, &amp; nient l’Immortalité
					de l’Ame. S’ils sont de la famille de Zenon, le Theatre ne retentit que de
					Paradoxes. Ils espouuentent le Peuple par leurs maximes fieres &amp; <pb n="125"
						xml:id="p125"/>superbes. Vous n’oüistes iamais tant de brauades contre la
					Fortune : Vous ne vistes jamais estimer si hautement la Vertu, ny mespriser si
					genereusement les choses humaines.</p>
				<p>Ces grandes &amp; magnifiques paroles peuuent estre des ornemens, je le vous
					auoüe : Mais ce sont des ornemens qui n’ont pas esté faits pour les personnes
					qui les portent. Il semble ou qu’on les a achetez à la Fripperie, ou qu’on les a
					desrobez dans la garderobe de quelque Prince : Et si je voulois fauoriser les
					Poëtes qui les appliquent si mal, je dirois de leur raisonnement &amp; de leurs
					Discours, ce que dit Socrate de l’Apologie, qui auoit esté faite pour luy ;
							<quote><hi rend="sc">Elle est bonne, mais elle n’est pas bonne povr
							Socrate</hi></quote> : Aussi les choses qu’ils conçoiuent, peuuent estre
					belles, mais elles ne sont pas belles pour Chremes ny pour Micio : Elles
					n’appartiennent point à ceux qui s’en seruent. Vous diriez qu’ils ont appris par
					cœur des <pb n="126" xml:id="p126"/>sentences, &amp; qu’ils les alleguent de
					quelque autre. On les nomme Acteurs improprement ; Ce sont de veritables
					recitateurs ; Ce sont des Enfans qu’on a chifflez pour vn jour de ceremonie,
					&amp; non pas des hommes qui traittent ensemble dans la conuersation
					ordinaire.</p>
				<p>Il se peut neanmoins, <hi rend="sc">Monsievr</hi>, que ces Poëtes plaisent, je ne
					le nie pas ; Mais je ne pense pas que ce soit de la façon que les Poëtes de
					Theatre doiuent plaire, ny qu’ils plaisent aux personnes intelligentes. On court
					apres eux, par ce que le Peuple ayme les Prodiges, &amp; que les Cometes sont
					plus regardées que le Soleil.</p>
				<p>Leurs compositions ont de l’estrange &amp; de l’inouy. Elles ne paroissent pas
					des ouurages de Peinture, qui resjoüissent l’esprit, &amp; touchent les belles
					passions ; Elles ressemblent à des fantosmes de Magie, qui estonnent
					l’imagination, &amp; ne contentent que les mauuaises curiositez. Et pour dire
					quelque chose qui les fasche moins, <pb n="127" xml:id="p127"/>je dis qu’ils ne
					figurent pas l’homme selon son âge, sa condition &amp; son païs ; Ils le
					figurent à leur fantaisie, &amp; forment vn animal plus ou moins parfait, selon
					l’humeur où ils sont.</p>
				<p>Il se peut encore, <hi rend="sc">Monsievr</hi>, que ces sortes de Poëtes
					enseignent, je ne m’y oppose pas ; Mais je soustiens que leur methode
					d’enseigner est vicieuse sur le Theatre. Ils veulent instruire directement &amp;
					sans artifice, par la voye commune des preceptes ; au lieu qu’ils deuroient
					instruire auec adresse, par le moyen de l’imitation.</p>
				<p>La Doctrine de laquelle nous parlons, est inseparablement vnie à la Fable ; ne
					passe point du particulier au general ; entre dans l’esprit, sans dire son nom,
					&amp; sans frapper à la porte : La leur au contraire se destache du corps de la
					Fable ; nâge au dessus du sujet, &amp; ne se mesle point auec luy ; s’adresse au
					Peuple &amp; aux Spectateurs ; &amp; seroit bien faschée de n’estre pas reconnuë
					à l’instant mesme <pb n="128" xml:id="p128"/>qu’elle se presente. Ils sont sages
					&amp; moraux, comme Theognis &amp; Phocilide, qui font profession expresse de
					Moralité &amp; de Sagesse ; &amp; ils le deuroient estre comme Menandre &amp;
					Alexis, qui semblent faire toute autre chose.</p>
				<p>Vous auez bien oüy parler de certaines armes couuertes de myrte, &amp; de
					certains hommes vestus en femmes, qui ont autrefois tué des Tyrans. Il faut icy
					combattre les vices de la mesme sorte, &amp; couurir vn dessein courageux sous
					vne apparence effeminée. Ce sont les ruses &amp; les stratagemes de la
					Vertu.</p>
				<p>Il n’est pas, <hi rend="sc">Monsievr</hi>, que vous n’ayez encore oüy parler de
					la Medecine, qu’on appelle alimentale, qui guerit les corps en les nourrissant ;
					&amp; d’vne autre science voluptueuse, qui purge auec des parfums &amp; auec des
					fleurs ; &amp; d’vn autre Art surnaturel, qui se sert d’vne éponge au lieu de
					rasoir, &amp; pense le bras, en appliquant ses remedes sur la <pb n="129"
						xml:id="p129"/>chemise. S’il est possible, la Comedie doit agir sur l’ame
					aussi finement &amp; aussi imperceptiblement. Ses operations ne doiuent pas
					estre moins subtiles ny moins delicates. Il faut qu’il y ait de l’illusion &amp;
					du charme ; de la fraude &amp; de la tromperie dans les moyens qu’elle employe,
					pour arriuer à sa fin.</p>
				<p>Vne tromperie si ingenieuse &amp; si honneste, est particulierement tromperie, en
					ce qu’elle enseigne sans dogmatiser, &amp; fait des leçons, en faisant des
					contes ; en ce qu’elle déguise les medecines en viandes, &amp; donnent aux
					sausses &amp; aux ragousts la vertu de purger &amp; de guerir. O la bonne
					trahison que celle-là ? De faire le bien qu’on ne promet pas ; D’estre Medecin
					&amp; de ne paroistre que Cuisinier ; De cacher le salut &amp; la liberté de
					l’ame sous du myrte, dans des fleurs, &amp; dans des parfums ; de renuoyer auec
					edification ceux qui ne cherchoient que du plaisir ; De les rendre non seulement
					plus joyeux &amp; plus satisfaits, mais <pb n="130" xml:id="p130"/>aussi
					meilleurs &amp; plus vertueux.</p>
				<p>C’est la tromperie, à mon auis, dont Gorgias le Leontin entendoit parler ; Et
					qu’il preferoit aux actions legitimes ; C’est cette tromperie, auec laquelle il
					disoit que celuy qui trompe est plus juste que celuy qui ne trompe pas ; &amp; à
					laquelle il croyoit que les fins &amp; les habiles se deuoient laisser piper,
					pour estre plus fins &amp; plus habiles.</p>
				<p/>
				<p>Mais de quelle maniere se trame cette excellente tromperie, &amp; quelle doit
					estre la juste dispensation du τὸ ἤθος, dans le corps du Poëme Comique, pour
					mesler l’instruction au plaisir, &amp; le salutaire au delicieux, ce sera le
					sage &amp; le sçauant Monsieur Chapelain, qui le vous dira ; &amp; je ne sçay
					pas pourquoy estant à Paris, &amp; à deux pas de l’Oracle, vous auez voulu
					consulter vne Vieille de village.</p>
				<p>Ce n’estoit pas moy, <hi rend="sc">Monsievr</hi>, qui pouuois donner satisfaction
					à vostre esprit : Aussi ne l’ay-je point entrepris, <pb n="131" xml:id="p131"
					/>ny n’ay crû vous rien découurir qui vous fust caché. I’ay trouué dans les deux
					questions que vous m’auez proposées, dequoy m’esgayer, &amp; dequoy faire
					exercice : Voilà tout ce que j’ay fait. Ie me suis promené auecque vous, à
					l’entour d’vn Art, dont je ne voy que la superficie &amp; les dehors. Mais
					nostre incomparable Amy, qui en possede l’interieur &amp; le fonds, vous mettra
					dans le Donjon ; vous conduira par tous les coins &amp; tous les recoins ; vous
					éclaircira du menu &amp; du particulier de toutes chose.</p>
				<p>Il ne tiendra qu’à luy que vous n’ayez la reuelation des Mysteres, si
					mal-entendus par les Poëtes Espagnols. Il sçait ce que j’ignore, &amp; ce que la
					pluspart des Docteurs ne sçauent pas bien : Il penetre dans la plus noire
					obscurité des connoissances Anciennes ; Il a le secret des premiers Grecs. S’il
					vouloit, <hi rend="sc">Monsievr</hi>, il nous pourroit rendre les liures de la
					Poëtique, que le Temps nous a rauis : <pb n="132" xml:id="p132"/>Au moins il ne
					luy seroit pas difficile de reparer les ruïnes de celuy qui reste : Et s’il a
					esté dit auec raison, qu’Aristote estoit le Genie de la Nature, nous pouuons
					dire aussi justement qu’en cette matiere Monsieur Chapelain est le Genie
					d’Aristote.</p>
			</div1>
		</body>
	</text>
</TEI>
