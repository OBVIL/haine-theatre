<?xml version="1.0" encoding="UTF-8"?>
<?xml-model href="http://oeuvres.github.io/Teinte/teinte.rng" type="application/xml" schematypens="http://relaxng.org/ns/structure/1.0"?> <?xml-stylesheet type="text/xsl" href="../../Teinte/tei2html.xsl"?> <?xml-stylesheet type="text/css" href="http://oeuvres.github.io/Teinte/opentei.css"?>
<TEI xmlns="http://www.tei-c.org/ns/1.0" xml:id="rolland-du-plessis_remonstrances-au-roi_1588">
  <teiHeader>
    <fileDesc>
      <titleStmt>
        <title>Remontrances au roi Henri III</title>
        <author>Rolland du Plessis, Nicolas</author>
      </titleStmt>
      <editionStmt>
        <edition>OBVIL</edition>
        <respStmt>
          <name>François Lecercle</name>
          <resp>Responsable d’édition</resp>
        </respStmt>
        <respStmt>
          <name>Clotilde Thouret</name>
          <resp>Responsable d’édition</resp>
        </respStmt>
      </editionStmt>
      <publicationStmt>
        <publisher>Université Paris-Sorbonne, LABEX OBVIL</publisher>
        <date when="2017"/>
        <availability status="restricted">
          <licence target="http://creativecommons.org/licenses/by-nc-nd/3.0/fr/">
            <p>Copyright © 2016 Université Paris-Sorbonne, agissant pour le Laboratoire d’Excellence « Observatoire de la vie littéraire » (ci-après dénommé OBVIL).</p>
            <p>Cette ressource électronique protégée par le code de la propriété intellectuelle sur les bases de données (L341-1) est mise à disposition de la communauté scientifique internationale par l’OBVIL, selon les termes de la licence Creative Commons : « Attribution – Pas d’Utilisation Commerciale – Pas de Modification 3.0 France (CC BY-NC-ND 3.0 FR) ».</p>
            <p>Attribution : afin de référencer la source, toute utilisation ou publication dérivée de cette ressource électroniques comportera le nom de l’OBVIL et surtout l’adresse Internet de la ressource.</p>
            <p>Pas d’Utilisation Commerciale : dans l’intérêt de la communauté scientifique, toute utilisation commerciale est interdite.</p>
            <p>Pas de Modification : l’OBVIL s’engage à améliorer et à corriger cette ressource électronique, notamment en intégrant toutes les contributions extérieures. La diffusion de versions modifiées de cette ressource n’est pas souhaitable.</p>
          </licence>
        </availability>
      </publicationStmt>
      <sourceDesc>
        <bibl>
          <title>Remontrances au roi Henri III,</title>
          <author>Rolland du Plessis, Nicolas,</author>
          <biblScope>p. 128-135,</biblScope>
          <date>1588</date>
        </bibl>
      </sourceDesc>
    </fileDesc>
    <profileDesc>
      <creation>
        <date when="1588"/>
      </creation>
      <langUsage>
        <language ident="fr"/>
      </langUsage>
    </profileDesc>
  </teiHeader>
  <text>
    <body>
      <div type="texte" xml:id="HDT_7">
        <head>Remonstrances au roi Henri III</head>
        <p><pb n="128"/>Il y a encores vn autre grand mal qui se commet et tollere, principalement <pb n="129"/>en vostre ville de Paris, aux iours des <seg resp="wordpro">Dimanches</seg> &amp; festes, lequel est d’autant plus grand preiudice à l’honneur de Dieu, &amp; à la sanctification de ses festes que aucun autre, &amp; qui est plain d’vn si grand abus, que ie l’estime (auec les plus sages) suffisant pour attrainer toutes les maledictions de Dieu sur vous &amp; sur vostre Royaume, specialement sur ladicte ville de Paris,<note resp="author" place="margin">Ieux &amp; spectacles tollerez dans Paris aux iours de festes.</note> où telle meschanceté est plus authorisee qu’en autre lieu de vostre Royaume. Ce sont les ieux &amp; spectacles publics qui se font lesdits iours de festes &amp; Dimanches, tant par des estrangers Italiens que par des François, &amp; par dessus tous, ceux qui se font en vne Cloaque &amp; maison de Sathan nommee l’hostel de Bourgongne,<note resp="author" place="margin">Ieux abominables de l’hostel de Bourgongne.</note> par ceux qui abusiuement se disent Confreres de la Passion de Iesus Christ.</p>
        <p>En ce lieu se donnent mille assignations scandaleuses au preiudice de l’honnesteté &amp; pudicité des femmes,<note resp="author" place="margin">Maux qui aduiennent des ieux de l’hostel de Bourgongne.</note> &amp; à la ruyne des familles des pauures artisans, desquels la salle basse est toute plaine, &amp; lesquels plus de deux <pb n="130"/>heures auant le jeu, passent leur temps en deuis impudiques, en jeux de cartes &amp; de dez, en gourmandise &amp; yurongnerie tout publiquement, d’où viennent plusieurs querelles &amp; batteries. Sur l’eschaffaut l’on y dresse des autels chargez de Croix &amp; ornemens Ecclesiastiques, l’on y represente des Prestres reuestus de surpelis, mesmes aux farces impudiques, pour faire mariages de risees : L’on y lit le texte de l’Euangile en chant Ecclesiastique, pour, (par occasion,) y rencontrer vn mot à plaisir qui sert au jeu : Et au surplus il n’y a farce qui ne soit orde salle &amp; villaine, au scandalle de la ieunesse qui y assiste, laquelle aualle à longs traicts ce venin &amp; poison, qui se couue en sa poictrine, &amp; en peu de temps oppere les effects, que chacun sçait &amp; void trop frequentement.</p>
        <p>Par ce moyen Dieu est grandement offensé,<note resp="author" place="margin">Dieu &amp; le public sont offencez par les jeux de l’hostel de Bourgongne.</note> tant en ladicte transgression des festes, que par les susdicts blasphemes, jeux &amp; impudicitez qui s’y commettent. Dauantage Dieu y est courroucé en l’abus &amp; prophanation des <pb n="131"/>choses sainctes, dont ils se seruent. Et le public interessé par la desbauche &amp; jeux des artisans. Ioinct que telle impieté est entretenue des deniers d’vne confrairie, qui debueroient estre employez à la nourriture des pauures, <seg resp="wordpro">principalement</seg> en ces temps esquels il faict si cher viure, &amp; auquel plusieurs meurent de faim.</p>
        <p>Or (<hi rend="sc">Sire</hi>) Toute cette ordure est maintenant par vous : car vous leur auez donné voz lettres de permission pour continuer cest abbus encommencé deuant vostre regne :<note resp="author" place="margin">Le Roy a donné ses lettres de permission pour continuer les jeux de Bourgongne.</note> vous auez mandé à vostre Cour de Parlement &amp; Preuost de Paris de les faire iouyr du contenu en voz lettres. Ce qu’ils ont tresbien executé, ayant maintenu vn tel abbus contre Dieu &amp; la deffense des Pasteurs Ecclesiastiques,<note resp="author" place="margin">Les magistrats ont enteriné lettres de permission contre la deffence des Pasteurs Ecclesiastiques.</note> &amp; nonobstant la clameur vniuerselle de tous les predicateurs de Paris, lesquels continuent encores iournellement de s’en plaindre, mais en vain, n’ayant peu pourtout obtenir sinon vne deffense de ioüer durant vne annee, pour recommencer au bout de l’an <pb n="132"/>plus que deuant. C’est vn grand desordre certainement, que <seg resp="wordpro">l’on</seg> a iournellement si grande peine à obtenir vos lettres pour choses de iustice, &amp; quand on les a obtenues, la plus grande peine est en la verification,<note resp="author" place="margin">Lettres du Roy sont aisément impetrees &amp; verifiees és choses qui sont contre Dieu.</note> execution &amp; iouyssance du fruict d’icelles, dont on ne peut venir à bout : &amp; toutesfois pour telles mocqueries &amp; vilennies qui sont contre le commandement de Dieu, voz lettres &amp; les arrests ne manquent point. Iugez (Sire) si cela est faire iustice.</p>
        <p>Ceux qui deffendent telles choses disent vne seule raison d’apparence, assauoir que tels ieux &amp; spectacles, sont bons pour le menu peuple, afin de le destourner des berlans &amp; autres desbauches qu’il faict lesdicts iours de feste,<note resp="author" place="margin">Raisons de ceux qui deffendent &amp; soustiennent les ieux aux iours de festes.</note> auquel il est oysif, &amp; que apres auoir trauaillé toute la sepmaine en peine &amp; tristesse,<note resp="author" place="margin">Refutation desdictes raisons.</note> cela luy sert de resiouissance &amp; plaisir, &amp; le retire d’autres vices plus grands : froide &amp; maigre consideration, par laquelle cuidant fuyr vn gouffre, l’on tombe dans vn autre plus dangereux. Premierement ie leur <pb n="133"/>demanderois, s’il est raisonnable de prendre son plaisir, &amp; se resiouir au preiudice, du commandement de Dieu,<note resp="author" place="margin">On ne se doibt iamais resiouir au preiudice du commandement de Dieu.</note> qui veut estre seruy tout le iour de la feste, par prieres &amp; assistance au seruice public, lequel est delaissé pour aller à ces ieux, &amp; quelle Theologie est-ce, de dire que les festes sont pour resiouyr le peuple ?<note resp="author" place="margin">Les festes ne sont ordonnees pour resiouir le peuple.</note> Dieu dict le contraire en l’escripture Saincte, l’ame (dict il) laquelle ne sera affligee au iour de la feste perira de mon peuple. Ils disent que le peuple est oyseux aux iours de feste : &amp; qui l’empesche de s’occuper en bonnes œuures, d’aller au sermon, &amp; d’ouyr le seruice tout le iour ? en ce faisant il ne sera point oysif.</p>
        <p>Dauantage ils disent, que par faute de se resiouyr honnestement, le peuple s’addonne aux ieux de berlans &amp; autres vices, &amp; qu’ils ruinent leurs familles, (comme si c’estoit vn plaisir honneste que d’aller aux spectacles le iour de la feste en transgressant le commandement de Dieu, les saincts canons de l’Eglise, &amp; les loix humaines <pb n="134"/>qui le deffendent.<note resp="author" place="margin">Aller aux ieux publics le iour de la feste est contre les loix diuines &amp; humaines.</note> La loy dict tit. de feriis au Cod. qu’il n’est point permis de passer le iour de la feste en aucune volupté : &amp; l’Empereur autheur de ceste Loy le deffend expressément : d’où il appert que aller &amp; assister aux jeux &amp; spectacles le iour de la feste, est transgresser les loix diuines &amp; humaines : ce n’est donc pas vn plaisir honneste.</p>
        <p>Au surplus ie demande si pour aller à ces spectacles le peuple est moins vicieux &amp; corrompu,<note resp="author" place="margin">Les spectacles corrompent les mœurs du peuple.</note> s’il en hante moins de berlans, veu que la salle de ce maudit hostel de Bourgongne, lors que l’on y ioüe est toute pleine de berlans &amp; de ioüeurs de cartes &amp; de dez, &amp; outre cela les fossez de Paris ne laissent pas d’estre remplis de tireurs de harquebuses &amp; d’arcs, de ioüeurs de quilles, de courte-boulle, de cartes &amp; de dez, sans aucun chastiment du Magistrat. Les considerations susdictes sont donques friuolles pour soustenir telle meschanceté. Car vostre peuple ne laisse pas d’estre oysif, vicieux, &amp; corrompu, tant par ces mesmes spectacles, que par <pb n="135"/>l’impunité &amp; negligence du Magistrat. Aussi iamais ne fut vn si arrogant &amp; meschant<note resp="author" place="margin">Le menu peuple de France est arrogant &amp; meschant.</note> peuple qu’est le menu peuple des villes de France, principalement de Paris, lequel mastine tout le monde, s’eschappant des charges &amp; cottisations lesquelles tombent entierement sur les mediocres des villes &amp; aux champs, sur plus pauures cent fois que ne sont telles manieres de gens Artisans, viuans asseurément dans les villes plus francs que les Gentilshommes.</p>
        <p>C’est ce qui rend ce menu peuple si superbe en habits,<note resp="author" place="margin">Le menu peuple de France superbe en habits.</note> &amp; plus pompeux que n’estoient anciennement les grands marchands : &amp; voila comment ces jeux de l’Hostel de Bourgongne ont bien operé pour retirer le peuple des vices, voila la profession de pieté qui se fait à Paris soubs vostre authorité, &amp; de vos Magistrats : voila la desobeissance generale par tout vostre Royaume au Commandement de Dieu escript en la premiere table, lesquels ne regardent que Dieu, son honneur, &amp; son seruice.</p>
      </div>
    </body>
  </text>
</TEI>