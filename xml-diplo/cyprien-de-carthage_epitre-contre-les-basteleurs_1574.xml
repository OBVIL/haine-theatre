<?xml version="1.0" encoding="UTF-8"?>
<?xml-model href="http://obvil.github.io/Teinte/teinte.rng" type="application/xml" schematypens="http://relaxng.org/ns/structure/1.0"?>
<?xml-stylesheet type="text/css" href="../../Teinte/opentei.css"?>
<?xml-stylesheet type="text/xsl" href="../../Teinte/tei2html.xsl"?>
<TEI xmlns="http://www.tei-c.org/ns/1.0" xml:lang="fre">
    <teiHeader>
        <fileDesc>
            <titleStmt>
                <title>Epistre de sainct Cyprian contre les bastelevrs et iovevrs de farces</title>
                <author key="Cyprien de Carthage (02??-258 ; saint)"
                    ref="https://data.bnf.fr/fr/11886041/cyprien/">Cyprien de Carthage</author>
                <author key="Tigeou, Jacques (15..-16..). Traducteur"
                    ref="https://data.bnf.fr/fr/14550886/jacques_tigeou/">Jacques Tigeou.
                    Traducteur</author>
            </titleStmt>
            <editionStmt>
                <edition>OBVIL</edition>
                <respStmt>
                    <name>Infoscribe</name>
                    <resp>saisie, XML-TEI</resp>
                </respStmt>
                <respStmt>
                    <name>Eric Thiébaud</name>
                    <resp>contributeur</resp>
                </respStmt>
            </editionStmt>
            <publicationStmt>
                <publisher>Sorbonne Université, LABEX OBVIL</publisher>
                <date when="2019"/>
                <idno>http://obvil.sorbonne-universite.site/corpus/cyprien-de-carthage_epitre-contre-les-basteleurs_1574</idno>
                <availability status="restricted">
                    <licence target="http://creativecommons.org/licenses/by-nc-nd/3.0/fr/">
                        <p>Copyright © 2019 Sorbonne Université, agissant pour le Laboratoire
                            d’Excellence « Observatoire de la vie littéraire » (ci-après dénommé
                            OBVIL).</p>
                        <p>Cette ressource électronique protégée par le code de la propriété
                            intellectuelle sur les bases de données (L341-1) est mise à disposition
                            de la communauté scientifique internationale par l’OBVIL, selon les
                            termes de la licence Creative Commons : « Attribution - Pas
                            d’Utilisation Commerciale - Pas de Modification 3.0 France (CCBY-NC-ND
                            3.0 FR) ».</p>
                        <p>Attribution : afin de référencer la source, toute utilisation ou
                            publication dérivée de cette ressource électroniques comportera le nom
                            de l’OBVIL et surtout l’adresse Internet de la ressource.</p>
                        <p>Pas d’Utilisation Commerciale : dans l’intérêt de la communauté
                            scientifique, toute utilisation commerciale est interdite.</p>
                        <p>Pas de Modification : l’OBVIL s’engage à améliorer et à corriger cette
                            ressource électronique, notamment en intégrant toutes les contributions
                            extérieures, la diffusion de versions modifiées de cette ressource n’est
                            pas souhaitable.</p>
                    </licence>
                </availability>
            </publicationStmt>
            <sourceDesc>
                <bibl>Cyprien de Carthage, « Epistre de sainct Cyprian contre les bastelevrs et
                    iovevrs de farces », in <hi rend="i">Les Œuvres de sainct Cecile Cyprian, iadis
                        evesque de Carthage, tres-victorievx martyr de Iesus Christ : avec quelques
                        Annotations sur aucuns lieux obscurs et difficiles. Faictes Françoises, par
                        M. Iaqves Tigeov Angevin, Docteur en Theologie, Chancelier et Chanoine en
                        l’Eglise Cathedrale de Metz</hi>, <pubPlace>Paris</pubPlace>,
                        <publisher>Nicolas Chesneau</publisher>, <date>1574</date>, p. 423-426.
                    PDF : <ref target="http://books.google.fr/books?id=4-wMsnHKrnEC"
                    >Google</ref>.</bibl>
            </sourceDesc>
        </fileDesc>
        <profileDesc>
            <creation>
                <date when="1574"/>
            </creation>
            <langUsage>
                <language ident="fre"/>
            </langUsage>
        </profileDesc>
    </teiHeader>
    <text>
        <body>
            <div1 type="letter">
                <pb n="423" xml:id="p423"/>
                <head>Epistre de sainct cyprian contre <hi rend="sc">Les bastelevrs et iovevrs de
                        farces</hi>.</head>
                <argument>
                    <label type="head"><hi rend="sc">L’argvment</hi>.</label>
                    <p><hi rend="i">Saint Cyprian en la 10. Epistre du premier liure escriuant à
                            Eucratius, monstre assez en quelle horreur &amp; detestation les
                            Chrestiens auoient anciẽnement les Bastelleurs &amp; ioueurs de farces,
                            Comedies &amp; Tragedies, &amp; autres choses semblables, iusqu’à priuer
                            de la saincte Cõmunion ceux qui s’addonnoient à cest art : Il declare le
                            semblable en ceste Epistre, que le Chrestien doit fuir tous Spectacles
                            &amp; Ieux publics, de quelque sorte que ce soit : où de premier coup il
                            s’attache à ceux qui abusoient des tesmoignages de la S. escriture pour
                            approuuer telles folies : puis discourant par toutes les especes des
                            Spectacles, en fait le diable autheur, &amp; l’Idolatrie mere :
                            rappellant les Chrestiens à contempler plus tost les œuures de Dieu,
                            &amp; les sainctes escritures, comme les vrais spectacles des vrau
                            enfans de Dieu. Tertullian a escrit de ceste mesme matiere, beaucoup
                            plus amplement, car il descrit l’origine, &amp; especes de ces Ieux
                            &amp; Spectacles, les appareils, les pris &amp; ioyaux, &amp; tout ce
                            qui en depend.</hi></p>
                </argument>
                <salute rend="center">Cyprian au Peuple persistant en l’Euangile, Salut.</salute>
                <p><hi rend="big">C</hi><hi rend="sc">omme</hi> ie suis grandement marry &amp;
                    dolent en mon cœur, lors qu’il ne se presente aucune occasion de vous escrire
                    (car ce m’est grande perte &amp; dommage, de ne point parlementer auec vous)
                    aussi n’y a il rien, qui me rende plus ioyeux &amp; alaigre, que quand de
                    rechefil il se presente quelque occasiõ. Il m’est aduis que ie suis auec vous,
                    quand par lettres ie parle à vous. Or combiẽ que ie sçache que vous estes
                    asseurez, qu’il est ainsi que ie dis, &amp; que ne doutez aucunemẽt, que mon
                    dire ne soit veritable : si est-ce qu’il est apparẽt &amp; manifeste, qu’il est
                    ainsi. Car quand on ne laisse eschapper aucune occasion, adonc on mõstre
                    l’affection qu’on a. Doncques combien que ie fois certain, que vous n’estes pas
                    moins graues en saincte vie &amp; bonne conuersation, que fermes &amp; entiers
                    en la foy : <note n="1" place="margin">Contre aucũs qui detournoiẽt la saincte
                        escriture, pour approuuer les ieux publics.</note>toutesfois pource qu’il
                    n’y a pas faulte de gens delicats, fauorisants &amp; soustenants les vices,
                    &amp; leur donnants authorité, voire qui pis est, abusants de l’authorité des
                    sainctes &amp; diuines escritures, pour soustenir les vices, cõme si ce ne fust
                    point mal fait se trouuer aux Spectacles publics pour se recreer (car la vigueur
                    de la discipline ecclesiastique est tellemẽt abatardie &amp; escoulee, &amp;
                    decheoit si fort de mal en pis, qu’il n’est plus ia question d’excuser les
                    pechez, ains de les approuuer &amp; auouer.) I’ay esté d’aduis en peu de
                    paroles, non de vous instruire, mais admõnester, de peur q̃ si les playes ne
                    sont biẽ liees, &amp; serrees, elles viennent à s’engreger, &amp; causer vne
                    plus dangereuse maladie. Car il n’y a mal qui s’esteinde plus difficilemẽt, que
                    celuy lequel retourne aysément, quand la multitude d’vn cõmun consentemẽt
                    l’aduoue, &amp; encor se plaist à l’excuser. C’est qu’il y a des fidels, &amp;
                    qui s’attribuent le nom de Chrestiẽs, lesquels n’ont point de honte de
                    soustenir, &amp; deffendre par l’authorité des saintes escritures, les
                    superstitions des Gẽtils, meslees auec leurs spectacles &amp; ieux publics,
                    &amp; aduouent leur idolatrie. <note n="2" place="margin">Les tesmoignages de la
                        saincte escriture, desquelz ilz abusoient.</note>Car quand vn Chrestien se
                    trouue au spectacle, pour assister à ce que les Gentils font en l’honneur de
                    quelcun de leurs idoles, c’est approuuer l’idolatrie Gentile, &amp; fouler au
                    pied la vraye &amp; diuine religion en contumelie du vray Dieu. Ie suis honteux
                    de declarer icy les lieux &amp; passages, desquels ils vsent pour soustenir leur
                    dire. En quel lieu, disent ils, font ces choses escrites ? où sont elles
                    defendues ? <note n="a" place="margin">4. <hi rend="i">Rois. 2.
                    12.</hi></note>Elie est le chariot d’Israel : &amp; mesmes <note n="b"
                        place="margin">2. <hi rend="i">Rois. 6. 14.</hi></note>Dauid a dansé deuant
                    l’arche. Nous lisons les Psalterions, les Trompettes, les Tabours, les Fleuttes,
                    les Harpes, les Fiffres. <note n="c" place="margin">c. <hi rend="i">Ephes 6.
                            12</hi></note>L’Apostre aussi faisant mention de la <pb n="424"
                        xml:id="p424"/>luitte, que nous auons contre les malices spirituelles,
                    propose vn combat, <note n="d" place="margin"><hi rend="i">I. Corint. 9.
                            24.</hi></note>en outre il prend exemple de la lice, &amp; propose vne
                    couronne comme le pris &amp; ioyau : pourquoy donc ne sera il pas loysible à vn
                    Chrestiẽ, de regarder ce qui est couché en la saincte escriture ? <note n="3"
                        place="margin">Responce à Itelz interpretes aquelle se peut accõmoder aux
                        nouueaux euãgelistes.</note>le diray en cest endroit qu’il vauldroit mieux à
                    ceux-cy, n’auoir aucune cognoissance des lettres, que de les lire en ceste
                    façon. Car c’est destourner les paroles &amp; exemples, qui nous sont proposez
                    pour nous exhorter à la vertu Euangelique, à soustenir &amp; defendre les
                    vices : pour ce que ces choses là ne sont pas escrites, afin de les aller veoir
                    és spectacles, ains pour exciter de plus en plus noz esprits &amp; entendements,
                    d’estre plus diligens és choses prouffitables, puis que les Ethniques le sont
                    tant és choses qui ne leur apportent aucune vtilité. C’est donc vn argumẽt &amp;
                    motif de nous exciter à vertu, &amp; non vne permission ou liberté d’aller
                    regarder l’erreur des Gentils : afin que l’esprit fust plus induit à embrasser
                    la vertu Euangelique, à cause des diuins loyers qui nous sont proposez, veu que
                    par la calamité de tous trauaux &amp; douleurs, nous est permis d’accourcir
                    &amp; abbreger ce chemin terrestre. Car qu’Elias soit le chariot d’Israel, cela
                    ne fait rien pour preuue des ieux publics, nommez <note n="4" place="margin"
                        >Circenses estoiẽt ieux publics de luit teurs, &amp; de cheuaux courans à
                        qui mieux, qui se faisoiẽt à Rome en vne place grãde &amp; spacieuse, pour
                        donner passe-temps au peuple. Voy le tiltre 8. du 2. liure de la rep. de
                        Patricius de Siennes.</note>Circenses. Car il ne courut oncques en lieu
                    public. Et quant à ce que Dauid dansa deuant Dieu, n’ayde en rien les Chrestiens
                    fidels, qui sõt assis sur le Theatre. Car iamais il ne dansa vne fable lasciue
                    des Grecs, auec mouuemens deshonnestes, branlant ses bras ça &amp; là. Les
                    Psalterions, les Trompettes, les Fluttes, &amp; les Harpes ont chanté Dieu &amp;
                    non point vne Idole. Parquoy cela n’est pas prescrire, qu’on regarde choses
                    illicites, <note n="*" place="margin">Note.</note>C’est vne ruse &amp; finesse
                    du diable, de changer les choses bonnes &amp; sainctes en mauuaises &amp;
                    prophanes. Du moins que la honte leur dõne la loy, puis que les sainctes
                    escritures ne le peuuent. Car l’escriture pourueoit d’auãtage à beaucoup de
                    choses, quãt elle commãde : aussi quand elle se taist de quelque chose, pour
                    garder modestie, c’est alors qu’elle la defend &amp; prohibe d’auantage. Si la
                    verité s’estendoit iusque à parler de tout, elle eust eu mauuaise opinion de ses
                    fidels : car mesme il est plus vtile bien souuent de taire quelques choses és
                    commandemens, que les exprimer : &amp; souuentesfois ils admonestent, lors
                    qu’ils sont retranchez de l’escriture : &amp; aussi encore qu’ils soient escris,
                    on n’en sonne mot, pour ce qu’en lieu des preceptes, la seuerité parle ce que
                    l’escriture a obmis. Qu’vn chacun seulement delibere en soymesme, &amp; parle
                    auec la personne de sa profession : iamais il ne fera rien deshõneste : car la
                    sentence laquelle ne se deura à autre qu’à soymesme, aura plus de poix &amp;
                    d’authorité. <note n="5" place="margin">Quand l’escriture saincte defend
                        l’idolatrie, elle defẽd quãt &amp; quãt tout ce qui en depend.</note>Que
                    est-ce dõc que l’escriture a defendu ? Elle a prohibé de regarder ce qu’elle
                    prohibe de faire. Elle a condamné, di-ie, toutes ces especes de spectacles,
                    &amp; ieux publics, quand elle a osté l’Idolatrie mere de tous ieux, dont tous
                    ces monstres de vanité &amp; legereté sont sortis. Car quel spectacle, y a il,
                    sans Idole ? quel ieu sans sacrifice ? quel combat, qui ne soit consacré à vn
                    homme mort ? qu’a à faire le Chrestien fidelle entre ces choses, s’il fuit
                    Idolatrie ? que dit-il, luy qui est desia sainct ? Il prend recreation és choses
                    detestables. Pourquoy approuue il les superstitions contre Dieu, lesquelles il
                    ayme en les regardant ? Au reste qu’il entende, <note n="6" place="margin">Les
                        spectacles &amp; ieux publics sont inuention du diable, &amp; l’Idolatrie en
                        est la mere : où tu doibz noter l’exorcisme en l’Eglise, dequoy les
                        heretiques se mocquent.</note>que toutes ces choses sont inuentions des
                    diables &amp; non de Dieu. Le Chrestien exorcize impudemmẽt les diables en
                    l’Eglise, puis qu’il loue leurs voluptez és Spectacles : &amp; veu qu’il a vne
                    fois renoncé au diable, &amp; qu’au baptesme tout le droict qu’il y auoit, a
                    esté retranché : à la verité puis qu’apres Iesus Christ il va au diable au
                    Spectacle, il renonce à Iesus Christ, comme il auoitfait au diable. Idolatrie,
                    ainsi que i’ay dit, est la mere de tous les ieux, laquelle lafin que les
                    Chrestiens fidelles aillent à elle, les amadoue &amp; flatte par le plaisir des
                    yeux &amp; des oreilles. <note n="7" place="margin">Voy l’annotatiõ au 4.
                        traitté qui est, que les Idoles, ne sont poĩt dieux.</note>Romulus fut le
                    premier qui consacra les Circenses à Consus, comme Dieu de conseil, pour rauir
                    les Sabines. Les autres ieux ont esté instituez pour amasser le peuple, lors que
                    la famine auoit saisi la ville, comme Comedies, &amp; Tragedies, &amp; ces ieux
                    furent puis apres dediez à Ceres &amp; Bacchus, &amp; aux autres Idoles &amp;
                    morts. Ces ieux de pris Gregeois, ou en chants, ou en instrumens de musique, ou
                    en voix, ou en forces, ont pour leurs chefs, diuers diables : &amp; toute autre
                    chose qui esmeut &amp; attire les yeux des Spectateurs, ou attraict les
                    oreilles, si on regarde son origine &amp; institution, on trouuera que la cause
                    est ou vne Idole, ou vn diable, ou vn mort. Ainsi le diable cauteleux &amp; ruse
                    pour ce qu’il sçauoit qu’on a en horreur la nue &amp; simple idolatrie, il l’a
                    entremeslee de Spectacles, afin que souz ombre de passe-temps &amp; recreation,
                    elle sust aymee. Qu’est il besoing d’en dire d’auantage ? ou deschiffrer les
                    especes monstrueuses des Sacrifices, qui se sont és ieux ? <note n="8"
                        place="margin">Grãde cruauté des anciens, en leurs spectacles, esquelz
                        quelquefois les hommes ou estoient immolez, ou l’entretuoient l’vn l’autre,
                        comme les gladiateurs.</note>entre lesquels quelque fois vn homme est
                    l’hostie, par le larcin du sacrificateur, lors que le sang decoulant du gosier
                    de ce pauure miserable, tout chauld &amp; tout bouillant receu dedans vne coupe,
                    est iecté sur la face de l’Idole, &amp; cruellement beu, comme si elle auoit
                    soif : &amp; entre les plaisirs &amp; passe-temps, que preignent les
                    Spectateurs, ils voyent mourir quelques vngs, afin que par tel Spectacle
                    sanglant, ils appreignent à exercer toute cruauté : comme si la rage &amp; furie
                    de vn chacun particulier ne luy suffist point, s’il ne l’apprenoit mesmes en
                    public.</p>
                <p><note n="9" place="margin">Autre sorte de spectacle, au quel les hommes
                        batailloiẽt contre les bestes cruelles, comme lions, taureaux, ours, &amp;
                        autres, ly vne fort belle histoire d’vn lion &amp; d’vn seruiteur nommé
                        Androdus Gellius lib. 5. ca. 4. noct. att.</note>On nourrit en delices vne
                    beste cruelle, pour le supplice d’vn homme, affin qu’à la <pb n="425"
                        xml:id="p425"/>veue des Spectateurs, elle s’effarouche plus cruellement : on
                    instruit vne beste, laquelle parauanture eut esté plus douce de sa nature, si on
                    ne luy eust baillé quelque gouuerneur pour la rendre plus cruelle. Parquoy afin
                    que ie me taise, de tout ce que l’idolatrie approuue plus largement, combien
                    sont vains ces ieux de prix, comme les debats és couleurs, les cõtentions és
                    chariots, s’esiouir de ce q̃ vn tel cheual a mieux courru, se lamẽter &amp;
                    plaindre, de ce qu’il n’a pas assez bien fait son deuoir, regarder quants ans
                    peut auoir le cheual, cognoistre les Consulz, dire leur aage, raconter leur
                    maison &amp; lignee, &amp; les peres grãds, &amp; les bisayeuls : tout cela
                    n’est-ce pas chose oyseuse, voire à mieux dire, n’est ce pas vne chose vilaine
                    &amp; des honneste, &amp; qui ne sert de rien ? qu’vn homme, di-ie, raconte par
                    cœur toute la race d’vn tel &amp; tel cheual, &amp; sans mesprendre discourir
                    legerement ce qui touche ce lieu &amp; Spectacle ? Et si tu l’interroges de ce
                    qui appartient à Iesus Christ, il n’en sçait rien : ou bien s’il le sçait, tant
                    plus est il malheureux. Et si de rechef ie l’interroge, par quel chemin il est
                    paruenu à ce Spectacle, il cõfessera, que ça esté par le bourdeau, par les corps
                    nuds des femmes abandonnees, par paillardise publique, par deshonneur public,
                    par lassiueté accoustumee, &amp; par la commune cõtumelie, &amp; outrage de
                    tous. Et ores que ie ne luy obiecte point ce que parauãture il a commis, si
                    est-ce qu’il a veu, ce qui n’estoit pas loisible de faire, &amp; par appetit
                    desordonné a conduict ses yeux, pour regarder vn Spectacle d’Idolatrie, ayãt
                    esté si temeraire, que de mener auec soy le sainct Esprit au bourdeau s’il eust
                    peu, pour ce que se hastant d’aller veoir ces ieux publics, &amp; suiuant sa
                    coustume, ayant encores auec soy l’Eucharistie, la porter entre les corps des
                    paillardes, meritant plus grieue dãnation d’auoir pris plaisir à cõtempler tels
                    Spectacles. Mais afin que ie passe outre, &amp; que ie vienne à parler des
                    impudentes farceries &amp; railleries de <note n="10" place="margin">Il entẽd
                        ceux qui se iouẽt sur éschaffaulx, cõme farces sotties &amp;
                    autres.</note>ces ieux publics, i’ay honte de raconter ce qui s’i dit, i’ay
                    honte aussi d’accuser ce qui si fait : les ruses &amp; finesses des ioueurs, les
                    trõperies des adulteres, les impudicitez des femmes, les sornettes &amp; brocars
                    des plaisanteurs, les vilains flateurs, mesmes les peres de famille vestus de
                    longues robes, ores tout hebetez, ores insensez en toutes choses, &amp;
                    deshonnestes pour beaucoup de causes &amp; raisons. Et combien que ces meschãs
                    en leurs farceries n’espargnent personne, de quelque sexe, estat, ou cõditiõ
                    qu’elle soit, si est-ce, que tous courent à la foule veoir tels Spectacles, Ils
                    preignent passe-temps &amp; delectation à ceste vilenie, ou de cognoistre
                    l’oysiueté, ou de l’apprendre : on vient en affluance en ce bourdeau de honte
                    publique, en ceste instruction de deshonnesteté, afin qu’on ne face moins en
                    secret, ce qu’on apprend en public : &amp; mesmes entre les loix on enseigne
                    tout ce que les loix defendẽt &amp; prohibẽt. Que fait vn fidel Chrestiẽ entre
                    ces choses, auquel il n’est pas loysible mesmes de pẽser aux vices ? Pourquoy
                    prẽd il plaisir és simulachres &amp; representatiõs de paillardise &amp;
                    souillure, afin qu’ayant mis bas toute modestie il soit pl<hi rend="sup">9</hi>
                    hardy à cõmettre tels crimes ? Car en s’accoustumant de veoir telles
                    meschãcetez, il apprend aussi à les faire. <note n="11" place="margin">Il
                        compare le faict des femmes &amp; filles debauchees, qui sont au bourdeau,
                        auec la representatiõ des vilenies, qui se monstrẽt és spectacles &amp; ieux
                        publics.</note>Celles qui par leur malheur se sont abandõnees à impudicité,
                    se cachẽt au bourdeau public, &amp; cõsolẽt leur vilenie par telles cachettes,
                    &amp; ores q̃  lles aiẽt mis en vẽte leur pudicité elles ont neãtmois vergoigne
                    de se mõstrer : Mais ce mõstre public se fait à la veue de tout le mõde, &amp;
                    telle turpitude surpasse le fait des pauures fẽmes eshõtees. Car on cerche
                    occasion par le regard des Spectacles de cõmettre adultere. On adiouste à ceste
                    infamie vne autre infamie cõdigne : <note n="12" place="margin">Telz sont les
                        sauteurs, &amp; gẽs merueilleusement soupples, itẽ ces ioueurs de gobeletz,
                        &amp; autres basteleurs.</note>assauoir vn hõme ayant tous les mẽbres rõpus
                    pour faire des soubresaux, voire vn hõme plus dissolu &amp; effeminé q̃ n’est
                    vne fẽme, sçachãt biẽ le mestier de passe-passe &amp; de la lãgue &amp; des
                    mains, &amp; pour vn ie ne sçayquel, qui n’est ny masle ny femelle, toute vne
                    Cité s’esmeut entieremẽt pour aller veoir danser, &amp; iouer des vilenies &amp;
                    ordures anciennes. Voila cõme on ayme ce qui n’est pas licite, de maniere qu’on
                    propose ce que l’aage mesmes auoit caché, par ainsi tels impudiques sont tant
                    desbordez, qu’ils ne se contentent pas d’vser de leurs maux presens, s’ils ne
                    proposent aussi en public ce en quoy les anciens ont offensé long temps deuant.
                    Il n’est pas licite, di-ie aux Chrestiens fidels de se trouuer à tels
                    Spectacles : il ne leur est pas licite totalement : ny semblablemẽt escouter
                    ceux, que la Grece enuoie de toutes parts, instruits de ses arts vaines &amp;
                    friuoles, pour chatouiller les oreilles : l’vn sonnãt de la trompette bellique,
                    l’autre de clairons, l’autre iouant de la fleute, chãs piteux &amp; lugubres,
                    l’autre entre les danses auec vne armonieuse voix d’vn hõme, s’efforçant de
                    toute son aleine, qu’à grãd force il tire du profond de ses entrailles,
                    fredõnant des doigts sur les pertuis des fleutes, maintenant laschant son vent,
                    maintenãt l’enfermãt dedans, &amp; le retirant, maintenãt le laschant par
                    certains pertuis, &amp; l’espardant en l’air, deschiquettant le son distinctemẽt
                    &amp; par articles, s’efforce parler des doigts, se monstrant ingrat enuers
                    l’ouurier, qui luy a donné la langue. <note n="13" place="margin">Des comedies,
                        &amp; Tragedies.</note>Que diray-ie du soing &amp; fascherie inutile des
                    personnes, que l’on introduit és Comedies ? des fureurs &amp; insanies
                    merueilleuses de ceux, qu’on introduict és Tragedies ? &amp; autres cris &amp;
                    hurlements espouuentables ? Et combien que telles choses ne fussent point
                    consacrees aux Simulachres &amp; Idoles, si est-ce que les fidels Chrestiẽs ne
                    s’y doiuent pas trouuer : pource que combien qu’elles n’eussent en soy aucun
                    crime, elles ont toutes fois en soy vne bien grande vanité &amp; fort mal seante
                    à vn Chrestien. <note n="14" place="margin">Des autres manieres de passetemps,
                        cõme de ceux qui se battoient à coups de poin, les autres à coup de baston
                        les autres luittans homme à homme &amp; autres.</note>Car c’est vne autre
                    folie manifeste marchander à des hommes oyseux d’estre battu : &amp; estimer
                    aussi vne <pb n="426" xml:id="p426"/>grande &amp; premiere victoire, faire
                    ieusner son ventre outre mesure, souz ombre d’vne couronne gourmande qu’on aura
                    acceptee par vn marché vilain &amp; deshonneste : estre pareillement si
                    malheureux, que presenter son visage aux coups, pour plus malheureusement
                    engraisser son ventre. Et quant aux luittes, ne sont ce pas choses vileines ?
                    veoir deux hommes s’enserrer l’vn dedans l’autre, &amp; se tenir embrassez
                    deshonnestement ? Tien toy en tel combat, regarde bien qui sera victorieux, tant
                    que tu voudras, si est-ce que la toute honte &amp; modestie est vaincue. En
                    voicy vn autre qui saulte tout nud, vn autre à force de bras iette en haut vne
                    boulle d’airain, toute telle gloire est folie, <note n="15" place="margin">Qu’il
                        n’y ait nul spectateur, il n’y aura nul ioueur.</note>&amp; pour dire en vn
                    mot, qu’il n’y ait point de Spectateur, tout ira en fumee. Les fidels Chrestiens
                    (comme nous auons dit par plusieurs fois) doiuent fuir tous tels Spectacles tant
                    friuoles, tant dommageables &amp; sacrileges, &amp; garder diligemment noz yeux
                    &amp; noz oreilles : car nous nous accoustumons bien aysément aux vices,
                    desquels nous oyons parler. <note n="16" place="margin">Nostre esprit est assez
                        facile de soymesme à pecher, sans qu’on luy en donne occasion.</note>Car veu
                    que l’esprit de l’homme s’adonne de soymesme à vices &amp; pechez, que fera il
                    s’il a des exemples d’vne nature corporelle glissante, &amp; facile à tõber ? Et
                    si de soymesme il tresbuche, que fera il s’il est excité ? Parquoy il le faut
                    retirer de là. Le Chrestien a des meilleurs Spectacles s’il veut. Il a des vrais
                    &amp; prouffitables passe-temps s’il se veut recreer. <note n="17"
                        place="margin">Quelz spectacles sont propres aux Chrestiens.</note>Et afin
                    que i’obmette les choses qu’il ne peut encores cõtempler pour le present, il
                    peut regarder &amp; admirer la beauté de ce monde : qu’il contemple comme le
                    soleil va d’Orient en Occident, &amp; que par tel mouuement il rapelle les iours
                    &amp; les nuits par reciproque succession : qu’il contemple comment la lune par
                    ses accroissemens &amp; descroissemens, signe les cours des temps &amp;
                    saisons : qu’il regarde ces beaux rangs des astres reluisants, &amp; esclairans
                    d’en hault auec leur subit mouuement : qu’il regarde les parties de toute
                    l’annee auec leurs alternations, &amp; semblablement les iours auec les nuits
                    distinguez par les interuales &amp; espaces des heures : le contrepoix de la
                    terre tant pesante, auec les montaignes : le cours des riuieres auec leurs
                    fontaines &amp; sources : la grande estendue de la mer, auec ses flots &amp;
                    riues : qu’il contemple l’air estendu au milieu conioinct auec les autres
                    Elemens, lequel de sa subtilité, donne force &amp; vigueur à toutes choses,
                    maintenant estãt couuert de nuees, &amp; engendrãt les pluyes, maintenant se
                    monstrant beau, cler, &amp; serain : il pourra voir aussi qu’en tous ces Elemens
                    il y a des habitans : comme en l’air, l’oyseau : en l’eau, le poisson : en la
                    terre, l’homme. Que toutes ces choses, di-ie, &amp; autres œuures diuines soiẽt
                    les Spectacles des fidelles Chrestiens. <note n="18" place="margin">Il n’y a
                        theatre humain tant beau &amp; somptueux soit il, qui puisse estre esgalé
                        aux œuures de Dieu.</note> Y a il Theatre fait &amp; basty de main d’homme,
                    qui puisse estre comparé à ces œuures ? Quoy qu’il fust construict de pierres
                    grosses &amp; merueilleuses, ce ne sont que morceaux &amp; pieces de
                    montaignes : &amp; ores que les lambris fussent dorez, &amp; reluysants à
                    merueilles, la lueur &amp; splẽdeur des astres les surpasse infiniment. Vne
                    personne qui se cognoistra enfant de Dieu, iamais ne se donnera de merueilles
                    des œuures humaines : Et à la verité, celuy qui peut admirer autre chose que
                    Dieu, se precipite du hault degré &amp; sommet de sa noblesse. <note n="19"
                        place="margin">L’escriture saincte est vn beau spectacle pour le
                        Chrestien.</note>Que le Chrestien fidelle s’adonne aux sainctes escritures,
                    car là trouuera des Spectacles dignes de sa foy. Il verra comme Dieu crée le
                    monde, comme il fait l’homme auec les autres animaux : comme il façonne sa
                    machine, &amp; la rend meilleure &amp; plus belle : il cognoistra comme le monde
                    se baigne en ses pechez, il verra les iustes naufrages, les loyers des gens de
                    bien, &amp; les supplices des meschans : <note n="e" place="margin"><hi rend="i"
                            >Exod. 14. 22</hi></note>il apprendra comme les mers ont esté sechees
                    pour passer le peuple de Dieu, <note n="f" place="margin"><hi rend="i">Exod. 17.
                            6.</hi></note>&amp; comme l’eau est sortie du rocher pour le peuple
                    d’Israel : <note n="g" place="margin"><hi rend="i">Ibidem 16.</hi></note>il
                    contemplera les moissons venans du ciel, &amp; nõ point des greniers humains :
                        <note n="h" place="margin"><hi rend="i">Iosue 3. 16.</hi></note>il regardera
                    comme les fleuues ont donné passage, leurs eaux estans amassees à dextre &amp; à
                    senestre : il verra és aucuns<note n="i" place="margin"><hi rend="i">Daniel
                            3.</hi></note>la foy combatant cõtre le feu : <note n="k" place="margin"
                            ><hi rend="i">Daniel 14 31.</hi></note>Les bestes cruelles surmontees
                    &amp; appriuoisees par la pieté &amp; religion des autres : il verra
                    pareillement plusieurs auoir esté resuscitez des morts, &amp; plusieurs corps ia
                    consumez estre sortis de leurs sepulchres, pour se reunir à leurs ames : &amp;
                    sur tout verra vn merueilleux &amp; admirable Spectacle, assauoir le diable,
                    lequel auoit triomphé de tout le monde, gesir tout estendu, souz les pieds de
                    Iesus Christ. N’est-ce pas la vn beau Spectacle, freres ? n’est il pas
                    plaisant ? n’est il pas necessaire ? tousiours contempler son esperance, &amp;
                    ouurir les yeux pour son sauuement ? c’est là vn Spectacle, lequel on peut veoir
                    mesme la veue estãt perdue : c’est là vn Spectacle, qui n’est point propose ny
                    par vn Preteur, ny par quelque Cõsul : mais par celuy qui est seul, &amp; deuãt,
                    &amp; sur toutes chose, voir duquel sont toutes choses, assauoir le Pere de
                    nostre Seigneur Iesus Christ : auquel soit louange, &amp; honneur és siecles des
                    siecles, Ainsi soit-il.</p>
            </div1>
        </body>
    </text>
</TEI>
